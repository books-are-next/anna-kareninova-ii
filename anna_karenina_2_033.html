<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXVIII">
    <meta name="apple-mobile-web-app-capable" content="yes">
    <title>XXVIII • Anna Kareninová II</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_2_032.html">
    <link rel="next" href="./anna_karenina_2_034.html">
    <meta name="nb-order" content="32">
    <link rel="self" href="anna_karenina_2_033.html">
    <meta name="nb-identifier" content="tolstoj-anna-kareninova-ii-17ee202">
    <meta name="nb-role" content="chapter">
  </head>
  <body data-nb-words="1120" data-nb-chars="6506" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_2_032.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="6"><span class="idea" data-nb-ref-number="1" id="idea1" data-nb-words="1" data-nb-chars="6">XXVIII</span></h1>
        <p class="chunk" data-nb-ref-number="2" data-nb-words="30" data-nb-chars="195"><span class="idea" data-nb-ref-number="2" id="idea2" data-nb-words="30" data-nb-chars="195">Po&nbsp;příjezdu do&nbsp;Petrohradu se&nbsp;Vronskij a&nbsp;Anna ubytovali v&nbsp;jednom z&nbsp;nejlepších hotelů. Vronskij zvlášť, v&nbsp;dolním poschodí, Anna s&nbsp;dítětem, kojnou a&nbsp;služebnou nahoře ve&nbsp;velkém čtyřpokojovém apartmá.</span></p>
        <p class="chunk" data-nb-ref-number="3" data-nb-words="105" data-nb-chars="582"><span class="idea" data-nb-ref-number="3" id="idea3" data-nb-words="105" data-nb-chars="582">Hned první den se&nbsp;Vronskij rozjel k&nbsp;bratrovi. Nalezl tam matku, která si&nbsp;přijela z&nbsp;Moskvy něco vyřídit. Matka i&nbsp;švagrová ho&nbsp;přivítaly jako vždy. Vyptávaly se&nbsp;ho, jak se&nbsp;měl v&nbsp;cizině, hovořily o&nbsp;společných známých, ale ani slovem se&nbsp;nezmínily o&nbsp;jeho poměru. Avšak bratr přijel nazítří ráno k&nbsp;Vronskému a&nbsp;sám se&nbsp;ho&nbsp;na&nbsp;Annu zeptal. Alexej Vronskij mu&nbsp;přímo prohlásil, že&nbsp;se&nbsp;na&nbsp;svůj poměr s&nbsp;Kareninovou dívá jako na&nbsp;manželství; doufá, že&nbsp;dosáhnou rozvodu, a&nbsp;pak se&nbsp;s&nbsp;ní ožení, a&nbsp;než se&nbsp;tak stane, považuje ji&nbsp;za&nbsp;svou pravoplatnou manželku; žádal bratra, aby to&nbsp;vyřídil matce a&nbsp;své ženě.</span></p>
        <p class="chunk" data-nb-ref-number="4" data-nb-words="26" data-nb-chars="164"><span class="idea" data-nb-ref-number="4" id="idea4" data-nb-words="26" data-nb-chars="164">„Jestli to&nbsp;neschvaluje společnost, to&nbsp;je&nbsp;mi&nbsp;jedno,“ řekl Vronskij, „ale chtějí-li moji příbuzní udržet se&nbsp;mnou příbuzenské vztahy, musí mít stejný vztah k&nbsp;mé ženě.“</span></p>
        <p class="chunk" data-nb-ref-number="5" data-nb-words="35" data-nb-chars="204"><span class="idea" data-nb-ref-number="5" id="idea5" data-nb-words="35" data-nb-chars="204">Starší bratr, ačkoli měl názory mladšího bratra vždy v&nbsp;úctě, dost dobře nevěděl, zda má, či&nbsp;nemá pravdu, dokud celou věc nerozhodla společnost. Ale osobně proti tomu nic nenamítal a&nbsp;šel s&nbsp;Alexejem k&nbsp;Anně.</span></p>
        <p class="chunk" data-nb-ref-number="6" data-nb-words="39" data-nb-chars="198"><span class="idea" data-nb-ref-number="6" id="idea6" data-nb-words="39" data-nb-chars="198">Jako přede všemi i&nbsp;před bratrem Vronskij Anně vykal a&nbsp;jednal s&nbsp;ní jako s&nbsp;dobrou známou, ale přitom se&nbsp;rozumělo, že&nbsp;bratr ví&nbsp;o&nbsp;jejich poměru, a&nbsp;mluvilo se&nbsp;o&nbsp;tom, že&nbsp;Anna pojede k&nbsp;Vronskému na&nbsp;statek.</span></p>
        <p class="chunk" data-nb-ref-number="7" data-nb-words="97" data-nb-chars="576"><span class="idea" data-nb-ref-number="7" id="idea7" data-nb-words="97" data-nb-chars="576">Přes svou společenskou zkušenost upadl Vronskij ve&nbsp;svém novém postavení do&nbsp;zvláštního omylu. Zdálo by&nbsp;se, že&nbsp;by&nbsp;si&nbsp;měl uvědomit, že&nbsp;jemu i&nbsp;Anně jsou vyšší kruhy uzavřeny; ale teď se&nbsp;mu&nbsp;v&nbsp;hlavě rodily jakési mlhavé představy, že&nbsp;něco takového se&nbsp;dělo jen za&nbsp;starých časů; že&nbsp;však nyní, v&nbsp;době rychlého pokroku (aniž sám pozoroval, byl teď zastáncem každého pokroku), se&nbsp;názory společnosti změnily a&nbsp;že otázka, zda budou, či&nbsp;nebudou přijati ve&nbsp;společnosti, zůstává otevřená. Společnost u&nbsp;dvora – přemýšlel&nbsp;– ji&nbsp;ovšem nepřijme, ale dobří známí mohou a&nbsp;musí vše náležitě pochopit.</span></p>
        <p class="chunk" data-nb-ref-number="8" data-nb-words="112" data-nb-chars="633"><span class="idea" data-nb-ref-number="8" id="idea8" data-nb-words="112" data-nb-chars="633">Můžete prosedět několik hodin se&nbsp;zkříženýma nohama stále v&nbsp;jedné poloze, víte-li, že&nbsp;vám nic nezabrání, abyste polohu změnili. Ale když člověk ví, že&nbsp;sedět takto se&nbsp;zkříženýma nohama musí, pak dostane křeče, nohy se&nbsp;mu&nbsp;budou škubat a&nbsp;natahovat se&nbsp;tam, kam by&nbsp;je&nbsp;chtěl dát. Tak se&nbsp;vedlo i&nbsp;Vronskému, pokud šlo o&nbsp;vyšší společnost. Ačkoli vskrytu duše věděl, že&nbsp;společnost je&nbsp;pro ně&nbsp;uzavřena, zkoušel, zda se&nbsp;teď nezmění a&nbsp;nepřijme je. Záhy však zpozoroval, že&nbsp;společnost je&nbsp;sice otevřena pro něho osobně, že&nbsp;však je&nbsp;uzavřena pro Annu. Bylo to&nbsp;jako při hře na&nbsp;kočku a&nbsp;myš. Ruce, které se&nbsp;zdvihly před ním, rázem klesaly dolů před Annou.</span></p>
        <p class="chunk" data-nb-ref-number="9" data-nb-words="15" data-nb-chars="99"><span class="idea" data-nb-ref-number="9" id="idea9" data-nb-words="15" data-nb-chars="99">Jedna z&nbsp;prvních dam petrohradské smetánky, s&nbsp;kterými se&nbsp;Vronskij setkal, byla jeho sestřenka Betsy.</span></p>
        <p class="chunk" data-nb-ref-number="10" data-nb-words="41" data-nb-chars="248"><span class="idea" data-nb-ref-number="10" id="idea10" data-nb-words="41" data-nb-chars="248">„Konečně!“ uvítala ho&nbsp;radostně. „A&nbsp;co Anna? To&nbsp;mám radost! Kde bydlíte? Dovedu si&nbsp;představit, jak vám po&nbsp;takovém kouzelném cestování musí náš Petrohrad připadat hrozný. Dovedu si&nbsp;představit vaše líbánky v&nbsp;Římě. Co&nbsp;je&nbsp;s&nbsp;rozvodem? Už&nbsp;to&nbsp;máte odbyté?“</span></p>
        <p class="chunk" data-nb-ref-number="11" data-nb-words="14" data-nb-chars="100"><span class="idea" data-nb-ref-number="11" id="idea11" data-nb-words="14" data-nb-chars="100">Vronskij postřehl, že&nbsp;Betsino nadšení ochladlo, jakmile se&nbsp;dověděla, že&nbsp;rozvod ještě nebyl proveden.</span></p>
        <p class="chunk" data-nb-ref-number="12" data-nb-words="19" data-nb-chars="106"><span class="idea" data-nb-ref-number="12" id="idea12" data-nb-words="19" data-nb-chars="106">„Lidé po&nbsp;mně hodí kamenem, to&nbsp;vím,“ řekla, „ale přijdu za&nbsp;Annou. Ano, jistě přijdu. Zdržíte se&nbsp;tu&nbsp;dlouho?“</span></p>
        <p class="chunk" data-nb-ref-number="13" data-nb-words="43" data-nb-chars="249"><span class="idea" data-nb-ref-number="13" id="idea13" data-nb-words="43" data-nb-chars="249">A&nbsp;vskutku ještě téhož dne přišla. Ale její tón byl docela jiný než kdysi. Patrně si&nbsp;zakládala na&nbsp;své odvaze a&nbsp;přála si, aby Anna ocenila její věrné přátelství. Zdržela se&nbsp;sotva deset minut, bavíc se&nbsp;o&nbsp;společenských novinkách, a&nbsp;na odchodu utrousila:</span></p>
        <p class="chunk" data-nb-ref-number="14" data-nb-words="41" data-nb-chars="225"><span class="idea" data-nb-ref-number="14" id="idea14" data-nb-words="41" data-nb-chars="225">„Neřekla jste mi, kdy se&nbsp;rozvádíte. Já&nbsp;jsem řekněme hodila všecko za&nbsp;hlavu, ale ti&nbsp;upjatci do&nbsp;vás budou pražit, dokud se&nbsp;nevezmete. A&nbsp;to je&nbsp;dnes tak jednoduché. Ça se&nbsp;fait.<sup id="fnref:1"><a href="#fn:1" class="footnote-ref" role="doc-noteref">1</a></sup> Tedy v&nbsp;pátek odjíždíte? Škoda, že&nbsp;už&nbsp;se&nbsp;neuvidíme.“</span></p>
        <p class="chunk" data-nb-ref-number="15" data-nb-words="71" data-nb-chars="408"><span class="idea" data-nb-ref-number="15" id="idea15" data-nb-words="71" data-nb-chars="408">Z&nbsp;Betsina tónu by&nbsp;Vronskij býval měl pochopit, čeho se&nbsp;může od&nbsp;společnosti nadít. Ale ještě učinil pokus ve&nbsp;vlastní rodině. Na&nbsp;matku nespoléhal. Věděl, že&nbsp;matka, tak nadšená Annou v&nbsp;prvních dobách známosti, byla k&nbsp;ní teď neúprosná, poněvadž syn si&nbsp;kvůli ní&nbsp;zničil kariéru. Ale skládal velké naděje do&nbsp;bratrovy ženy Varji. Myslil, že&nbsp;Varja nehodí po&nbsp;Anně kamenem, ale prostě a&nbsp;rozhodně pojede k&nbsp;ní a&nbsp;pozve ji.</span></p>
        <p class="chunk" data-nb-ref-number="16" data-nb-words="18" data-nb-chars="105"><span class="idea" data-nb-ref-number="16" id="idea16" data-nb-words="18" data-nb-chars="105">Hned druhý den po&nbsp;příjezdu jel Vronskij k&nbsp;Varje, a&nbsp;protože ji&nbsp;nalezl samotnou, rovnou vyslovil své přání.</span></p>
        <p class="chunk" data-nb-ref-number="17" data-nb-words="149" data-nb-chars="883"><span class="idea" data-nb-ref-number="17" id="idea17" data-nb-words="149" data-nb-chars="883">„Ty víš, Alexeji,“ začala, když ho&nbsp;vyslechla, „jak tě&nbsp;mám ráda a&nbsp;jak jsem ochotna pro tebe všecko udělat. Ale mlčela jsem, protože jsem věděla, že&nbsp;ani tobě, ani Anně Arkaďjevně nemohu prospět,“ řekla, při čemž zvlášť pečlivě vyslovila jméno „Anna Arkaďjevna“. „Nemysli, prosím tě, že&nbsp;ji&nbsp;chci odsuzovat. To&nbsp;nikdy. Možná že&nbsp;bych na&nbsp;jejím místě jednala stejně. Nezabývám se&nbsp;a&nbsp;ani se&nbsp;nemohu zabývat podrobnostmi,“ pokračovala a&nbsp;nesměle se&nbsp;mu&nbsp;dívala do&nbsp;zasmušilé tváře. „Ale musíme nazývat věci pravým jménem. Chceš, abych jela k&nbsp;ní, zvala ji&nbsp;k&nbsp;nám, a&nbsp;tím ji&nbsp;rehabilitovala ve&nbsp;společnosti. Ale pochop, že&nbsp;to&nbsp;<em>nemohu</em> udělat. Mám dorůstající dcery a&nbsp;musím vést společenský život kvůli muži. Dobře, šla bych k&nbsp;Anně Arkaďjevně. Ona by&nbsp;pochopila, že&nbsp;ji&nbsp;nemohu zvát anebo to&nbsp;musím udělat tak, aby se&nbsp;nesetkala s&nbsp;lidmi, kteří na&nbsp;věc pohlížejí jinak. Vždyť to&nbsp;by&nbsp;ji&nbsp;urazilo. Nemohu ji&nbsp;pozvednout…“</span></p>
        <p class="chunk" data-nb-ref-number="18" data-nb-words="35" data-nb-chars="191"><span class="idea" data-nb-ref-number="18" id="idea18" data-nb-words="35" data-nb-chars="191">„Ale já&nbsp;nemyslím, že&nbsp;by&nbsp;byla klesla hlouběji než sta a&nbsp;sta žen,&nbsp;– které k&nbsp;vám smějí!“ přerušil ji&nbsp;Vronskij. Ještě víc se&nbsp;zasmušil a&nbsp;vstal už&nbsp;mlčky. Poznal, že&nbsp;švagrová své rozhodnutí nezmění.</span></p>
        <p class="chunk" data-nb-ref-number="19" data-nb-words="22" data-nb-chars="118"><span class="idea" data-nb-ref-number="19" id="idea19" data-nb-words="22" data-nb-chars="118">„Alexeji! Nehněvej se&nbsp;na&nbsp;mne. Chápej, prosím tě, že&nbsp;za&nbsp;to&nbsp;nemohu,“ řekla Varja a&nbsp;dívala se&nbsp;na&nbsp;něho s&nbsp;nesmělým úsměvem.</span></p>
        <p class="chunk" data-nb-ref-number="20" data-nb-words="34" data-nb-chars="199"><span class="idea" data-nb-ref-number="20" id="idea20" data-nb-words="34" data-nb-chars="199">„Nehněvám se&nbsp;na&nbsp;tebe,“ odpověděl stále tak chmurně, „ale mrzí mě&nbsp;to&nbsp;dvojnásob. Mrzí mě&nbsp;ještě, že&nbsp;tím zaniká naše přátelství. Dejme tomu, že&nbsp;nezaniká, ale je&nbsp;narušeno. Chápeš, že&nbsp;ani já&nbsp;nemohu jinak.“</span></p>
        <p class="chunk" data-nb-ref-number="21" data-nb-words="5" data-nb-chars="22"><span class="idea" data-nb-ref-number="21" id="idea21" data-nb-words="5" data-nb-chars="22">A&nbsp;s&nbsp;těmi slovy odešel.</span></p>
        <p class="chunk" data-nb-ref-number="22" data-nb-words="98" data-nb-chars="581"><span class="idea" data-nb-ref-number="22" id="idea22" data-nb-words="98" data-nb-chars="581">Vronskij pochopil, že&nbsp;další pokusy jsou marné, že&nbsp;musí strávit v&nbsp;Petrohradě těch několik dní jako někde v&nbsp;cizím městě a&nbsp;vyhýbat se&nbsp;jakýmkoli stykům s&nbsp;dřívější společností, aby nebyli vystaveni nepříjemnostem a&nbsp;urážkám, které mu&nbsp;byly takovou mukou. K&nbsp;největším nepříjemnostem v&nbsp;Petrohradě patřilo, že&nbsp;Karenin a&nbsp;jeho jméno bylo snad všude. Nedalo se&nbsp;o&nbsp;ničem mluvit, aby se&nbsp;řeč nestočila na&nbsp;Karenina, nedalo se&nbsp;nikam jet, aby ho&nbsp;nepotkali. Tak se&nbsp;aspoň zdálo Vronskému. Když má&nbsp;někdo bolavý prst, také se&nbsp;mu&nbsp;pořád zdá, že&nbsp;jako z&nbsp;udělání musí o&nbsp;všecko zavadit právě tím bolavým prstem.</span></p>
        <p class="chunk" data-nb-ref-number="23" data-nb-words="64" data-nb-chars="385"><span class="idea" data-nb-ref-number="23" id="idea23" data-nb-words="64" data-nb-chars="385">Pobyt v&nbsp;Petrohradě se&nbsp;zdál Vronskému o&nbsp;to tíživější, že&nbsp;celou tu&nbsp;dobu pozoroval u&nbsp;Anny jakousi nezvyklou náladu, v&nbsp;které se&nbsp;nevyznal. Někdy se&nbsp;k&nbsp;němu chovala milostně, jindy zas byla chladná, popudlivá a&nbsp;nevyzpytatelná. Něco ji&nbsp;trápilo, něco mu&nbsp;tajila a&nbsp;zdánlivě nevnímala všechny ty&nbsp;urážky, které mu&nbsp;otravovaly život a&nbsp;pro ni, při jejím jemném postřehu, musely být ještě větší trýzní.</span></p>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="24" data-nb-words="6" data-nb-chars="29"><span class="idea" data-nb-ref-number="24" id="idea24" data-nb-words="6" data-nb-chars="29"><p>To&nbsp;se&nbsp;dá&nbsp;zařídit. <em>(franc.)</em> <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_2_034.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>