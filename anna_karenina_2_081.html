<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="IX">
    <meta name="apple-mobile-web-app-capable" content="yes">
    <title>IX • Anna Kareninová II</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_2_080.html">
    <link rel="next" href="./anna_karenina_2_082.html">
    <meta name="nb-order" content="80">
    <link rel="self" href="anna_karenina_2_081.html">
    <meta name="nb-identifier" content="tolstoj-anna-kareninova-ii-17ee202">
    <meta name="nb-role" content="chapter">
  </head>
  <body data-nb-words="897" data-nb-chars="5311" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_2_080.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">IX</span></h1>
        <p class="chunk" data-nb-ref-number="2" data-nb-words="114" data-nb-chars="705"><span class="idea" data-nb-ref-number="2" id="idea2" data-nb-words="114" data-nb-chars="705">„Kočár knížete Oblonského!“ zlostným bručivým hlasem zavolal vrátný. Kočár předjel a&nbsp;oba nasedli. Jen v&nbsp;první chvíli, dokud kočár vyjížděl ze&nbsp;vrat, měl Levin dosavadní pocit klubovního klidu, uspokojení i&nbsp;dojem nesporného dobrého tónu všude a&nbsp;ve všem. Ale sotvaže kočár vyjel na&nbsp;ulici a&nbsp;Levin cítil, jak se&nbsp;kymácí na&nbsp;hrbolaté dlažbě, sotvaže uslyšel zlostný pokřik drožkáře, jedoucího proti nim, sotvaže uviděl v&nbsp;matném osvětlení červený vývěsní štít hospody a&nbsp;krámku, celý dojem se&nbsp;rozplynul vniveč, Levin začal uvažovat o&nbsp;svém jednání a&nbsp;v&nbsp;duchu se&nbsp;tázal, zda je&nbsp;správné, že&nbsp;jede k&nbsp;Anně. Co&nbsp;tomu řekne Kitty? Ale Stěpan Arkaďjič ho&nbsp;nenechal přemýšlet, a&nbsp;jako by&nbsp;uhádl jeho pochybnosti, hned je&nbsp;rozptýlil.</span></p>
        <p class="chunk" data-nb-ref-number="3" data-nb-words="52" data-nb-chars="289"><span class="idea" data-nb-ref-number="3" id="idea3" data-nb-words="52" data-nb-chars="289">„Jsem hrozně rád,“ řekl, „že ji&nbsp;poznáš. Víš, Dolly si&nbsp;to&nbsp;už&nbsp;dávno přála. A&nbsp;Lvov přece byl u&nbsp;ní taky a&nbsp;pořád tam chodí. Je&nbsp;to&nbsp;sice moje sestra,“ pokračoval Stěpan Arkaďjič, „ale mohu klidně prohlásit, že&nbsp;je&nbsp;to&nbsp;skvělá žena. Však uvidíš. Její situace je&nbsp;ovšem málo záviděníhodná, zvlášť teď.“</span></p>
        <p class="chunk" data-nb-ref-number="4" data-nb-words="3" data-nb-chars="18"><span class="idea" data-nb-ref-number="4" id="idea4" data-nb-words="3" data-nb-chars="18">„Proč zvlášť teď?“</span></p>
        <p class="chunk" data-nb-ref-number="5" data-nb-words="75" data-nb-chars="438"><span class="idea" data-nb-ref-number="5" id="idea5" data-nb-words="75" data-nb-chars="438">„Jednáme s&nbsp;jejím mužem o&nbsp;rozvodu. Souhlasil by, ale jsou tu&nbsp;obtíže kvůli synovi, a&nbsp;tak se&nbsp;celá věc, která měla být už&nbsp;dávno vyřízená, vleče už&nbsp;tři měsíce. Jakmile bude proveden rozvod, vdá se&nbsp;za&nbsp;Vronského. Je&nbsp;to&nbsp;přece taková hloupost, ten starodávný obyčej chození kolem oltáře, to&nbsp;‚Plesej Izaiáši‘! Nikdo tomu nevěří a&nbsp;jenom to&nbsp;brání lidskému štěstí!“ připojil Stěpan Arkaďjič. „No, a&nbsp;pak budou mít stejně jistou pozici jako já&nbsp;nebo ty.“</span></p>
        <p class="chunk" data-nb-ref-number="6" data-nb-words="8" data-nb-chars="36"><span class="idea" data-nb-ref-number="6" id="idea6" data-nb-words="8" data-nb-chars="36">„A&nbsp;v&nbsp;čem je&nbsp;potíž?“ zeptal se&nbsp;Levin.</span></p>
        <p class="chunk" data-nb-ref-number="7" data-nb-words="120" data-nb-chars="665"><span class="idea" data-nb-ref-number="7" id="idea7" data-nb-words="120" data-nb-chars="665">„Ach, to&nbsp;je&nbsp;dlouhá a&nbsp;nudná historie! Je&nbsp;to&nbsp;všecko tak neurčité. Ale o&nbsp;to nejde. Ona čeká na&nbsp;ten rozvod tady v&nbsp;Moskvě, kde je&nbsp;oba všichni znají, a&nbsp;už tu&nbsp;takhle žije tři měsíce. Nikam nejde, s&nbsp;žádnými ženami se&nbsp;nestýká, jenom s&nbsp;Dolly, protože nechce, aby k&nbsp;ní chodily z&nbsp;milosti. I&nbsp;ta husa princezna Varvara odjela, protože to&nbsp;pokládala za&nbsp;něco neslušného. Víš, jiná žena by&nbsp;v&nbsp;takové situaci nenašla v&nbsp;sobě dost duševní síly. Ale ona, však uvidíš, jak si&nbsp;zařídila život a&nbsp;jak je&nbsp;klidná a&nbsp;důstojná. Doleva, proti kostelu!“ zavolal Stěpan Arkaďjič vykláněje se&nbsp;z&nbsp;okna. „Uf, to&nbsp;je&nbsp;vedro!“ Ještě si&nbsp;rozhalil kožich, už&nbsp;tak dost rozhalený, ačkoli bylo dvanáct stupňů mrazu.</span></p>
        <p class="chunk" data-nb-ref-number="8" data-nb-words="10" data-nb-chars="53"><span class="idea" data-nb-ref-number="8" id="idea8" data-nb-words="10" data-nb-chars="53">„Ale přece má&nbsp;dceru. Jistě se&nbsp;jí&nbsp;věnuje?“ řekl Levin.</span></p>
        <p class="chunk" data-nb-ref-number="9" data-nb-words="113" data-nb-chars="631"><span class="idea" data-nb-ref-number="9" id="idea9" data-nb-words="113" data-nb-chars="631">„Pro tebe je&nbsp;asi každá žena jenom samička, kvočna,“ řekl Stěpan Arkaďjič. „Pokud se&nbsp;něčemu věnuje, tedy jen dětem. Ne, ona ji&nbsp;jistě znamenitě vychovává, ale nikomu to&nbsp;nevykládá. Především se&nbsp;věnuje psaní. Už&nbsp;to&nbsp;vidím, jak se&nbsp;ironicky usmíváš, ale to&nbsp;bys nemusel. Píše knihu pro děti a&nbsp;s&nbsp;nikým o&nbsp;tom nemluví, ale mně z&nbsp;ní četla a&nbsp;já jsem půjčil rukopis Vorkujevovi… víš, to&nbsp;je&nbsp;ten nakladatel… a&nbsp;je tuším taky spisovatel. Rozumí tomu a&nbsp;říká, že&nbsp;je&nbsp;to&nbsp;báječná věc. Ale myslíš, že&nbsp;je&nbsp;nějaká typická literátka? Kdepak. Je&nbsp;to&nbsp;především žena vřelého srdce, však uvidíš. Má&nbsp;teď u&nbsp;sebe anglickou holčičku a&nbsp;celou rodinu, o&nbsp;kterou se&nbsp;stará.“</span></p>
        <p class="chunk" data-nb-ref-number="10" data-nb-words="2" data-nb-chars="21"><span class="idea" data-nb-ref-number="10" id="idea10" data-nb-words="2" data-nb-chars="21">„Nějaká filantropie?“</span></p>
        <p class="chunk" data-nb-ref-number="11" data-nb-words="82" data-nb-chars="476"><span class="idea" data-nb-ref-number="11" id="idea11" data-nb-words="82" data-nb-chars="476">„Ty hned musíš ve&nbsp;všem vidět něco špatného. Žádná filantropie, ale jde to&nbsp;od&nbsp;srdce. Měli, totiž Vronskij měl anglického trenéra, byl to&nbsp;mistr ve&nbsp;svém oboru, ale ochlasta. Úplně propadl alkoholu, až&nbsp;na&nbsp;něho přišlo delirium tremens a&nbsp;rodina se&nbsp;octla na&nbsp;mizině. Když to&nbsp;viděla, pomohla jim, přilnula k&nbsp;nim a&nbsp;teď má&nbsp;celou rodinu na&nbsp;starosti. Ale nepomáhá jim nějak povzneseně, jenom penězi, ale sama připravuje hochy na&nbsp;ruské gymnázium a&nbsp;holčičku si&nbsp;vzala k&nbsp;sobě. Však ji&nbsp;uvidíš.“</span></p>
        <p class="chunk" data-nb-ref-number="12" data-nb-words="15" data-nb-chars="85"><span class="idea" data-nb-ref-number="12" id="idea12" data-nb-words="15" data-nb-chars="85">Kočár vjel do&nbsp;dvora a&nbsp;Stěpan Arkaďjič prudce zazvonil u&nbsp;vchodu, u&nbsp;kterého stály saně.</span></p>
        <p class="chunk" data-nb-ref-number="13" data-nb-words="29" data-nb-chars="163"><span class="idea" data-nb-ref-number="13" id="idea13" data-nb-words="29" data-nb-chars="163">Domovník jim otevřel a&nbsp;Oblonskij se&nbsp;ani neptal, jestli je&nbsp;Anna doma, a&nbsp;vešel do&nbsp;předsíně. Levin šel za&nbsp;ním, stále na&nbsp;větších pochybách, zda jedná dobře, či&nbsp;špatně.</span></p>
        <p class="chunk" data-nb-ref-number="14" data-nb-words="57" data-nb-chars="344"><span class="idea" data-nb-ref-number="14" id="idea14" data-nb-words="57" data-nb-chars="344">Pohlédl do&nbsp;zrcadla a&nbsp;viděl, že&nbsp;je&nbsp;červený v&nbsp;obličeji, ale byl si&nbsp;jistý, že&nbsp;opilý není, a&nbsp;vystoupil po&nbsp;schodišti pokrytém kobercem nahoru za&nbsp;Stěpanem Arkaďjičem. Nahoře stál sluha, který se&nbsp;Oblonskému uklonil jako člověku patřícímu do&nbsp;rodiny. Stěpan Arkaďjič se&nbsp;ho&nbsp;otázal, kdo je&nbsp;na&nbsp;návštěvě u&nbsp;Anny Arkaďjevny, a&nbsp;dostal odpověď, že&nbsp;pan Vorkujev.</span></p>
        <p class="chunk" data-nb-ref-number="15" data-nb-words="2" data-nb-chars="11"><span class="idea" data-nb-ref-number="15" id="idea15" data-nb-words="2" data-nb-chars="11">„Kde jsou?“</span></p>
        <p class="chunk" data-nb-ref-number="16" data-nb-words="2" data-nb-chars="13"><span class="idea" data-nb-ref-number="16" id="idea16" data-nb-words="2" data-nb-chars="13">„V&nbsp;pracovně.“</span></p>
        <p class="chunk" data-nb-ref-number="17" data-nb-words="145" data-nb-chars="930"><span class="idea" data-nb-ref-number="17" id="idea17" data-nb-words="145" data-nb-chars="930">Oblonskij a&nbsp;Levin prošli malou jídelnou s&nbsp;tmavými táflovanými stěnami a&nbsp;po měkkém koberci vstoupili do&nbsp;zšeřelé pracovny, osvětlené lampou s&nbsp;velkým tmavým stínidlem. Druhá lampa s&nbsp;reflektorem svítila na&nbsp;zdi a&nbsp;ozařovala portrét ženy v&nbsp;životní velikosti, který bezděčně upoutal Levinovu pozornost. Byla to&nbsp;Annina podobizna, kterou maloval v&nbsp;Itálii Michajlov. Zatímco Stěpan Arkaďjič odešel za&nbsp;treláž s&nbsp;popínavými rostlinami a&nbsp;neznámý mužský hlas zmlkl, díval se&nbsp;Levin na&nbsp;podobiznu, která v&nbsp;zářivém osvětlení tak vynikala v&nbsp;rámu, a&nbsp;nemohl se&nbsp;od&nbsp;ní&nbsp;odpoutat. Takřka zapomněl, kde je, neposlouchal, co&nbsp;kdo mluví, a&nbsp;nespustil z&nbsp;pozoruhodné podobizny oči. Nebyl to&nbsp;obraz, ale rozkošná živoucí žena s&nbsp;kadeřavými černými vlasy, s&nbsp;obnaženými rameny a&nbsp;rukama, se&nbsp;zádumčivým poloúsměvem na&nbsp;něžně ochmýřených rtech, hleděla na&nbsp;něho vítězně i&nbsp;něžně a&nbsp;její oči ho&nbsp;vzrušovaly. Nebyla živá jen proto, že&nbsp;byla krásnější, než může být živoucí bytost.</span></p>
        <p class="chunk" data-nb-ref-number="18" data-nb-words="67" data-nb-chars="431"><span class="idea" data-nb-ref-number="18" id="idea18" data-nb-words="67" data-nb-chars="431">„Velice mě&nbsp;těší,“ náhle uslyšel vedle sebe hlas, patrně oslovující jeho, hlas ženy, jejíž podobizně se&nbsp;obdivoval. Anna se&nbsp;objevila před treláží, šla ho&nbsp;přivítat a&nbsp;Levin spatřil v&nbsp;pološeru pracovny ženu z&nbsp;portrétu, v&nbsp;tmavomodrých, různě odstíněných šatech, v&nbsp;jiné póze, s&nbsp;jiným výrazem, avšak na&nbsp;stejném vrcholu krásy, jak ji&nbsp;zpodobnil umělec. Ve&nbsp;skutečnosti byla méně oslňující, ale zato měla jakési kouzlo, které portrétu chybělo.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_2_082.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>