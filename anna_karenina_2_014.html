<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="IX">
    <meta name="apple-mobile-web-app-capable" content="yes">
    <title>IX • Anna Kareninová II</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_2_013.html">
    <link rel="next" href="./anna_karenina_2_015.html">
    <meta name="nb-order" content="13">
    <link rel="self" href="anna_karenina_2_014.html">
    <meta name="nb-identifier" content="tolstoj-anna-kareninova-ii-17ee202">
    <meta name="nb-role" content="chapter">
  </head>
  <body data-nb-words="926" data-nb-chars="5797" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_2_013.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">IX</span></h1>
        <p class="chunk" data-nb-ref-number="2" data-nb-words="82" data-nb-chars="530"><span class="idea" data-nb-ref-number="2" id="idea2" data-nb-words="82" data-nb-chars="530">Opuštěný starý palác s&nbsp;vysokými štukovými stropy a&nbsp;freskami na&nbsp;zdech, s&nbsp;mozaikovými podlahami, s&nbsp;těžkými, vlněnými žlutými závěsy na&nbsp;vysokých oknech, s&nbsp;vázami na&nbsp;stojáncích a&nbsp;krbech, s&nbsp;vyřezávanými dveřmi a&nbsp;ponurými sály plnými obrazů&nbsp;– tento palác, když se&nbsp;do&nbsp;něho přestěhovali, už&nbsp;svým vzhledem utvrzoval Vronského v&nbsp;příjemném bludu, že&nbsp;není ani tak ruský statkář, gardový myslivec mimo službu, jako osvícený milovník a&nbsp;podpůrce umění, sám skromný umělec, který se&nbsp;zřekl společnosti, vlivných styků a&nbsp;kariéry pro milovanou ženu.</span></p>
        <p class="chunk" data-nb-ref-number="3" data-nb-words="62" data-nb-chars="420"><span class="idea" data-nb-ref-number="3" id="idea3" data-nb-words="62" data-nb-chars="420">Úloha, kterou si&nbsp;Vronskij zvolil, se&nbsp;po&nbsp;přesídlení do&nbsp;paláce zdařila dokonale, a&nbsp;když ho&nbsp;Goleniščev seznámil s&nbsp;některými zajímavými osobnostmi, byl první dobu klidný. Maloval pod vedením italského profesora malířství studie podle skutečnosti a&nbsp;studoval italský středověk. Italský středověk Vronského v&nbsp;poslední době tak okouzlil, že&nbsp;teď nosil i&nbsp;klobouk a&nbsp;přehoz přes rameno po&nbsp;středověkém způsobu, což mu&nbsp;velice slušelo.</span></p>
        <p class="chunk" data-nb-ref-number="4" data-nb-words="75" data-nb-chars="447"><span class="idea" data-nb-ref-number="4" id="idea4" data-nb-words="75" data-nb-chars="447">„My tu&nbsp;bydlíme a&nbsp;přitom nic nevíme,“ řekl jednou Vronskij Goleniščevovi, který k&nbsp;nim po&nbsp;ránu zavítal. „Viděl jsi ten obraz od&nbsp;Michajlova?“ řekl, podávaje mu&nbsp;ruské noviny, došlé ráno, a&nbsp;upozornil ho&nbsp;na&nbsp;článek o&nbsp;ruském malíři, jenž žil v&nbsp;témž městě a&nbsp;právě dokončil obraz, o&nbsp;kterém už&nbsp;dávno kolovaly různé pověsti a&nbsp;který byl zakoupen předem. V&nbsp;článku se&nbsp;vytýkalo vládě a&nbsp;Akademii, že&nbsp;se&nbsp;vynikajícímu malíři nedostalo žádného povzbuzení ani podpory.</span></p>
        <p class="chunk" data-nb-ref-number="5" data-nb-words="25" data-nb-chars="191"><span class="idea" data-nb-ref-number="5" id="idea5" data-nb-words="25" data-nb-chars="191">„Viděl jsem ho,“ odpověděl Goleniščev. „Není ovšem bez nadání, ale drží se&nbsp;naprosto pochybeného směru. Je&nbsp;to&nbsp;pořád to&nbsp;ivanovovsko-straussovsko-renanovské pojetí Krista v&nbsp;náboženské tematice.“</span></p>
        <p class="chunk" data-nb-ref-number="6" data-nb-words="8" data-nb-chars="38"><span class="idea" data-nb-ref-number="6" id="idea6" data-nb-words="8" data-nb-chars="38">„Co je&nbsp;na&nbsp;tom obraze?“ tázala se&nbsp;Anna.</span></p>
        <p class="chunk" data-nb-ref-number="7" data-nb-words="13" data-nb-chars="86"><span class="idea" data-nb-ref-number="7" id="idea7" data-nb-words="13" data-nb-chars="86">„Kristus před Pilátem. Kristus je&nbsp;znázorněn jako Žid s&nbsp;veškerým realismem nové školy.“</span></p>
        <p class="chunk" data-nb-ref-number="8" data-nb-words="19" data-nb-chars="119"><span class="idea" data-nb-ref-number="8" id="idea8" data-nb-words="19" data-nb-chars="119">Otázka, co&nbsp;je&nbsp;námětem obrazu, přivedla Goleniščeva k&nbsp;jednomu z&nbsp;jeho nejoblíbenějších témat, a&nbsp;tak se&nbsp;pustil do&nbsp;výkladu:</span></p>
        <p class="chunk" data-nb-ref-number="9" data-nb-words="54" data-nb-chars="360"><span class="idea" data-nb-ref-number="9" id="idea9" data-nb-words="54" data-nb-chars="360">„Nechápu, jak se&nbsp;mohou tak hrubě mýlit. Kristova podoba už&nbsp;byla určitým způsobem ztvárněna v&nbsp;dílech starých velikánů. Chtějí-li tedy dnes zobrazovat nikoli boha, ale revolucionáře nebo mudrce, ať&nbsp;si&nbsp;berou z&nbsp;dějin Sokrata, Franklina nebo Charlottu Cordayovou, jenom ne&nbsp;Krista. Oni si&nbsp;schválně volí postavu, kterou nelze činit objektem uměleckého díla, a&nbsp;potom…“</span></p>
        <p class="chunk" data-nb-ref-number="10" data-nb-words="31" data-nb-chars="164"><span class="idea" data-nb-ref-number="10" id="idea10" data-nb-words="31" data-nb-chars="164">„A&nbsp;je to&nbsp;pravda, že&nbsp;ten Michajlov žije v&nbsp;takové bídě?“ zeptal se&nbsp;Vronskij. Myslil, že&nbsp;jako ruský mecenáš by&nbsp;měl malíři pomoci, ať&nbsp;už&nbsp;je&nbsp;jeho obraz dobrý, či&nbsp;špatný.</span></p>
        <p class="chunk" data-nb-ref-number="11" data-nb-words="23" data-nb-chars="163"><span class="idea" data-nb-ref-number="11" id="idea11" data-nb-words="23" data-nb-chars="163">„Pochybuji. Je&nbsp;vynikající portrétista. Viděli jste jeho podobiznu Vasilčikovové? Ale už&nbsp;tuším nechce malovat podobizny, a&nbsp;proto možná má&nbsp;opravdu nouzi. Říkám, že…“</span></p>
        <p class="chunk" data-nb-ref-number="12" data-nb-words="12" data-nb-chars="81"><span class="idea" data-nb-ref-number="12" id="idea12" data-nb-words="12" data-nb-chars="81">„Nešlo by&nbsp;to, požádat ho, aby udělal podobiznu Anny Arkaďjevny?“ pravil Vronskij.</span></p>
        <p class="chunk" data-nb-ref-number="13" data-nb-words="97" data-nb-chars="608"><span class="idea" data-nb-ref-number="13" id="idea13" data-nb-words="97" data-nb-chars="608">„Proč mou?“ řekla Anna. „Mám podobiznu od&nbsp;tebe a&nbsp;už žádnou jinou nechci. Radši kdyby namaloval Annie. (Tak říkala dcerušce.) Tamhle ji&nbsp;máme,“ dodala, když vyhlédla oknem na&nbsp;spanilou italskou kojnou, která vynesla dítě na&nbsp;zahradu, a&nbsp;vzápětí se&nbsp;nenápadně ohlédla po&nbsp;Vronském. Spanilá kojná, podle které dělal Vronskij hlavu k&nbsp;svému obrazu, byla jediným tajným soužením v&nbsp;Annině životě. Když ji&nbsp;Vronskij maloval, obdivoval se&nbsp;její kráse a&nbsp;středověkému zjevu. Anna se&nbsp;neodvážila přiznat ani sama sobě, že&nbsp;se&nbsp;bojí, aby na&nbsp;kojnou nežárlila, a&nbsp;proto ji&nbsp;zahrnovala laskavostí a&nbsp;rozmazlovala ji&nbsp;i&nbsp;jejího malého synka.</span></p>
        <p class="chunk" data-nb-ref-number="14" data-nb-words="17" data-nb-chars="91"><span class="idea" data-nb-ref-number="14" id="idea14" data-nb-words="17" data-nb-chars="91">Vronskij také vyhlédl z&nbsp;okna, podíval se&nbsp;Anně do&nbsp;očí a&nbsp;pak se&nbsp;hned otočil ke&nbsp;Goleniščevovi.</span></p>
        <p class="chunk" data-nb-ref-number="15" data-nb-words="6" data-nb-chars="30"><span class="idea" data-nb-ref-number="15" id="idea15" data-nb-words="6" data-nb-chars="30">„A&nbsp;znáš se&nbsp;s&nbsp;tím Michajlovem?“</span></p>
        <p class="chunk" data-nb-ref-number="16" data-nb-words="284" data-nb-chars="1743"><span class="idea" data-nb-ref-number="16" id="idea16" data-nb-words="284" data-nb-chars="1743">„Několikrát jsem se&nbsp;s&nbsp;ním setkal. Ale je&nbsp;to&nbsp;divný patron a&nbsp;nemá vůbec žádné vzdělání. Víte, patří k&nbsp;těm divokým novým lidem, kteří se&nbsp;dnes tak hojně vyskytují. Víte, k&nbsp;těm volnomyšlenkářům, kteří byli už&nbsp;rovnou vychovaní v&nbsp;duchu ateismu, negace a&nbsp;materialismu. Kdysi,“ řečnil Goleniščev a&nbsp;nepozoroval nebo nechtěl pozorovat, že&nbsp;i&nbsp;Anna a&nbsp;Vronskij by&nbsp;rádi něco poznamenali, „kdysi byl volnomyšlenkář člověk, který byl vychován v&nbsp;duchu náboženství, zákona, mravnosti, a&nbsp;teprve vlastním bojem a&nbsp;úsilím dospíval k&nbsp;volnomyšlenkářství. Ale dnes se&nbsp;objevuje nový typ samorostlých volnomyšlenkářů, kteří nám vyrůstají, aniž vůbec slyšeli, že&nbsp;existovaly zákony mravní a&nbsp;náboženské, že&nbsp;existovaly autority. Vyrůstají rovnou v&nbsp;duchu negace všeho čili jako divoši. Takový je&nbsp;on. Je&nbsp;tuším syn moskevského dvorního lokaje a&nbsp;nedostalo se&nbsp;mu&nbsp;žádného vzdělání. Když vstoupil na&nbsp;Akademii a&nbsp;získal si&nbsp;jméno, tu&nbsp;jako člověk ne&nbsp;zrovna hloupý zatoužil po&nbsp;vzdělání. A&nbsp;zaměřil se&nbsp;na&nbsp;to, co&nbsp;bylo podle jeho soudu pramenem vzdělanosti&nbsp;– na&nbsp;časopisy. Víte, za&nbsp;starých časů by&nbsp;byl člověk, který by&nbsp;se&nbsp;chtěl vzdělat, řekněme nějaký Francouz, začal studovat všechny klasiky&nbsp;– teology i&nbsp;tragiky, historiky a&nbsp;filozofy. A&nbsp;víte, jakou duševní práci by&nbsp;musel vykonat. Ale tenhle se&nbsp;dostal rovnou k&nbsp;literatuře negativismu, velice rychle si&nbsp;osvojil celou tresť negující vědy, a&nbsp;to mu&nbsp;stačí. A&nbsp;kdyby jen to! Před nějakými dvaceti lety by&nbsp;byl v&nbsp;té literatuře nalezl alespoň znaky boje proti autoritám, proti odvěkým názorům, byl by&nbsp;z&nbsp;toho boje poznal, že&nbsp;zde bylo ještě cosi jiného. Ale dnes se&nbsp;dostává rovnou k&nbsp;takové literatuře, která ani neuznává staré názory za&nbsp;hodné diskuse a&nbsp;rovnou tvrdí: Nic neexistuje. Evoluce, přirozený výběr, boj o&nbsp;život&nbsp;– a&nbsp;dost. Já&nbsp;jsem ve&nbsp;své studii…“</span></p>
        <p class="chunk" data-nb-ref-number="17" data-nb-words="44" data-nb-chars="282"><span class="idea" data-nb-ref-number="17" id="idea17" data-nb-words="44" data-nb-chars="282">„Víte co,“ řekla Anna, která se&nbsp;už&nbsp;delší chvíli nenápadně dorozumívala s&nbsp;Vronským pohledy a&nbsp;věděla, že&nbsp;Vronského nezajímá malířovo vzdělání, ale že&nbsp;je&nbsp;zaujat myšlenkou, jak mu&nbsp;pomoci a&nbsp;objednat si&nbsp;u&nbsp;něho portrét. „Víte co?“ rázně přerušila rozohněného Goleniščeva. „Pojeďme k&nbsp;němu!“</span></p>
        <p class="chunk" data-nb-ref-number="18" data-nb-words="19" data-nb-chars="119"><span class="idea" data-nb-ref-number="18" id="idea18" data-nb-words="19" data-nb-chars="119">Goleniščev se&nbsp;uklidnil a&nbsp;rád souhlasil. Ale poněvadž malíř bydlil ve&nbsp;vzdálené čtvrti, rozhodli se, že&nbsp;si&nbsp;vezmou drožku.</span></p>
        <p class="chunk" data-nb-ref-number="19" data-nb-words="54" data-nb-chars="323"><span class="idea" data-nb-ref-number="19" id="idea19" data-nb-words="54" data-nb-chars="323">Hodinu poté Anna vedle Goleniščeva a&nbsp;Vronskij na&nbsp;předním sedadle kočáru přijeli k&nbsp;hezkému novému domu ve&nbsp;vzdálené čtvrti. Přivítala je&nbsp;domovnice a&nbsp;sdělila, že&nbsp;Michajlov přijímá návštěvy v&nbsp;ateliéru, ale teď že&nbsp;je&nbsp;ve&nbsp;svém bytě pár kroků odtud. Poslali mu&nbsp;po&nbsp;ní&nbsp;své navštívenky s&nbsp;prosbou, aby si&nbsp;směli prohlédnout jeho obrazy.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_2_015.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>