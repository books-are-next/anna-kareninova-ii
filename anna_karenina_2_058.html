<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XIX">
    <meta name="apple-mobile-web-app-capable" content="yes">
    <title>XIX • Anna Kareninová II</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_2_057.html">
    <link rel="next" href="./anna_karenina_2_059.html">
    <meta name="nb-order" content="57">
    <link rel="self" href="anna_karenina_2_058.html">
    <meta name="nb-identifier" content="tolstoj-anna-kareninova-ii-17ee202">
    <meta name="nb-role" content="chapter">
  </head>
  <body data-nb-words="1404" data-nb-chars="8440" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_2_057.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XIX</span></h1>
        <p class="chunk" data-nb-ref-number="2" data-nb-words="107" data-nb-chars="678"><span class="idea" data-nb-ref-number="2" id="idea2" data-nb-words="107" data-nb-chars="678">Když Darja Alexandrovna osaměla, prohlédla si&nbsp;okem hospodyně svůj pokoj. Všechno, co&nbsp;viděla, když přijížděla k&nbsp;domu a&nbsp;když jím procházela, i&nbsp;co viděla nyní ve&nbsp;svém pokoji, vše na&nbsp;ni&nbsp;působilo dojmem blahobytu a&nbsp;elegance i&nbsp;onoho moderního evropského přepychu, o&nbsp;kterém pouze četla v&nbsp;anglických románech, ale který ještě nikdy neviděla v&nbsp;Rusku, zvláště ne&nbsp;na&nbsp;venkově. Vše bylo nové, od&nbsp;nových francouzských tapet až&nbsp;po&nbsp;koberec, natažený přes celý pokoj. Postel byla pérovaná, s&nbsp;žíněnkou, se&nbsp;zvláštním podhlavníkem a&nbsp;s&nbsp;hedvábnými povlaky na&nbsp;malých polštářích. Mramorové umyvadlo, toaletní stolek, pohovka, stoly, bronzové hodiny na&nbsp;krbu, záclony a&nbsp;závěsy&nbsp;– vše bylo drahé a&nbsp;moderní.</span></p>
        <p class="chunk" data-nb-ref-number="3" data-nb-words="70" data-nb-chars="432"><span class="idea" data-nb-ref-number="3" id="idea3" data-nb-words="70" data-nb-chars="432">Apartní komorná, která přišla nabídnout své služby, tato komorná, která měla modernější účes i&nbsp;šaty než Dolly, byla stejně moderní a&nbsp;nákladná jako celý pokoj. Darje Alexandrovně se&nbsp;líbilo její uctivé chování, úpravný zevnějšek a&nbsp;ochota, ale byla před ní&nbsp;nesvá. Styděla se&nbsp;před ní&nbsp;za&nbsp;svou spravovanou jupičku, kterou jí&nbsp;jako naschvál omylem přibalili. Bylo jí&nbsp;hanba za&nbsp;ty&nbsp;záplaty a&nbsp;zašívaná místa, na&nbsp;kterých si&nbsp;tolik zakládala doma.</span></p>
        <p class="chunk" data-nb-ref-number="4" data-nb-words="45" data-nb-chars="261"><span class="idea" data-nb-ref-number="4" id="idea4" data-nb-words="45" data-nb-chars="261">Doma bylo jasné, že&nbsp;na&nbsp;šest jupiček se&nbsp;spotřebuje čtyřiadvacet loktů bavlněné látky po&nbsp;pětašedesáti kopejkách, což činí přes patnáct rublů bez příprav a&nbsp;bez práce, a&nbsp;těch patnáct rublů se&nbsp;ušetřilo. Ale před komornou ne&nbsp;že&nbsp;by&nbsp;se&nbsp;snad styděla, ale bylo jí&nbsp;trapně.</span></p>
        <p class="chunk" data-nb-ref-number="5" data-nb-words="24" data-nb-chars="155"><span class="idea" data-nb-ref-number="5" id="idea5" data-nb-words="24" data-nb-chars="155">Darja Alexandrovna si&nbsp;oddechla, když do&nbsp;pokoje vstoupila její stará známá Anuška. Apartní komorná byla volána k&nbsp;paní a&nbsp;Anuška zůstala u&nbsp;Darji Alexandrovny.</span></p>
        <p class="chunk" data-nb-ref-number="6" data-nb-words="43" data-nb-chars="253"><span class="idea" data-nb-ref-number="6" id="idea6" data-nb-words="43" data-nb-chars="253">Anuška byla patrně potěšena Dollinou návštěvou a&nbsp;povídala bez přestání. Dolly zpozorovala, že&nbsp;by&nbsp;jí&nbsp;ráda řekla, co&nbsp;si&nbsp;myslí o&nbsp;své paní a&nbsp;zejména o&nbsp;lásce a&nbsp;oddanosti hraběte k&nbsp;Anně Arkaďjevně. Jenže Dolly hleděla děvče zarazit, kdykoli na&nbsp;to&nbsp;zavedlo řeč.</span></p>
        <p class="chunk" data-nb-ref-number="7" data-nb-words="25" data-nb-chars="128"><span class="idea" data-nb-ref-number="7" id="idea7" data-nb-words="25" data-nb-chars="128">„Já jsem u&nbsp;Anny Arkaďjevny vyrostla a&nbsp;mám ji&nbsp;ze&nbsp;všech nejradši. To&nbsp;se&nbsp;ví, do&nbsp;toho je&nbsp;těžko mluvit. Ale myslím, že&nbsp;taková láska…“</span></p>
        <p class="chunk" data-nb-ref-number="8" data-nb-words="13" data-nb-chars="83"><span class="idea" data-nb-ref-number="8" id="idea8" data-nb-words="13" data-nb-chars="83">„Tak tohle dej prosím tě&nbsp;vyprat, jestli to&nbsp;půjde,“ přerušila ji&nbsp;Darja Alexandrovna.</span></p>
        <p class="chunk" data-nb-ref-number="9" data-nb-words="28" data-nb-chars="156"><span class="idea" data-nb-ref-number="9" id="idea9" data-nb-words="28" data-nb-chars="156">„Prosím. My&nbsp;tu&nbsp;máme na&nbsp;drobné prádlo zvláštní dvě ženské, ale velké prádlo se&nbsp;pere jenom strojem. Pan hrabě sám na&nbsp;všecko dohlíží. To&nbsp;vám je&nbsp;takový manžel…“</span></p>
        <p class="chunk" data-nb-ref-number="10" data-nb-words="13" data-nb-chars="83"><span class="idea" data-nb-ref-number="10" id="idea10" data-nb-words="13" data-nb-chars="83">Dolly byla ráda, když přišla Anna a&nbsp;svým příchodem učinila konec Anuščinu tlachání.</span></p>
        <p class="chunk" data-nb-ref-number="11" data-nb-words="26" data-nb-chars="173"><span class="idea" data-nb-ref-number="11" id="idea11" data-nb-words="26" data-nb-chars="173">Anna se&nbsp;převlékla do&nbsp;batistových, zcela jednoduchých šatů. Dolly si&nbsp;ty&nbsp;jednoduché šaty pozorně prohlédla. Věděla, co&nbsp;taková jednoduchost znamená a&nbsp;za jaké peníze se&nbsp;získává.</span></p>
        <p class="chunk" data-nb-ref-number="12" data-nb-words="8" data-nb-chars="46"><span class="idea" data-nb-ref-number="12" id="idea12" data-nb-words="8" data-nb-chars="46">„Stará známá,“ řekla Anna a&nbsp;ukázala na&nbsp;Anušku.</span></p>
        <p class="chunk" data-nb-ref-number="13" data-nb-words="45" data-nb-chars="285"><span class="idea" data-nb-ref-number="13" id="idea13" data-nb-words="45" data-nb-chars="285">Už&nbsp;neupadala do&nbsp;rozpaků. Byla dokonale nenucená a&nbsp;klidná. Dolly viděla, že&nbsp;už&nbsp;se&nbsp;úplně vzpamatovala z&nbsp;dojmu, kterým na&nbsp;ni&nbsp;zapůsobil její příjezd, a&nbsp;že nasadila povrchní, lhostejný tón, při němž jaksi zůstaly uzavřeny všechny přihrádky, v&nbsp;kterých schovávala své city a&nbsp;důvěrné myšlenky.</span></p>
        <p class="chunk" data-nb-ref-number="14" data-nb-words="9" data-nb-chars="50"><span class="idea" data-nb-ref-number="14" id="idea14" data-nb-words="9" data-nb-chars="50">„No, a&nbsp;co tvoje holčička, Anno?“ zeptala se&nbsp;Dolly.</span></p>
        <p class="chunk" data-nb-ref-number="15" data-nb-words="55" data-nb-chars="314"><span class="idea" data-nb-ref-number="15" id="idea15" data-nb-words="55" data-nb-chars="314">„Annie? (Tak říkala své dcerušce Anně.) Je&nbsp;zdravá. Hezky se&nbsp;spravila. Chtěla by&nbsp;ses na&nbsp;ni&nbsp;podívat? Pojď, ukážu ti&nbsp;ji. Měli jsme,“ začala vyprávět, „hrozně moc starostí s&nbsp;chůvami. Měli jsme kojnou Italku. Dobrá, ale nemožně hloupá! Chtěli jsme ji&nbsp;dát pryč, ale holčička je&nbsp;na&nbsp;ni&nbsp;tak zvyklá, že&nbsp;ji&nbsp;pořád ještě máme.“</span></p>
        <p class="chunk" data-nb-ref-number="16" data-nb-words="38" data-nb-chars="207"><span class="idea" data-nb-ref-number="16" id="idea16" data-nb-words="38" data-nb-chars="207">„A&nbsp;jak jste si&nbsp;to&nbsp;zařídili?“ začala Dolly. Chtěla se&nbsp;otázat, po&nbsp;kom se&nbsp;bude děvčátko jmenovat. Ale všimla si, jak se&nbsp;Anna náhle zachmuřila, a&nbsp;změnila smysl otázky. „Jak to&nbsp;s&nbsp;ní vypadá? Už&nbsp;jste ji&nbsp;odstavili?“</span></p>
        <p class="chunk" data-nb-ref-number="17" data-nb-words="3" data-nb-chars="20"><span class="idea" data-nb-ref-number="17" id="idea17" data-nb-words="3" data-nb-chars="20">Ale Anna porozuměla.</span></p>
        <p class="chunk" data-nb-ref-number="18" data-nb-words="57" data-nb-chars="329"><span class="idea" data-nb-ref-number="18" id="idea18" data-nb-words="57" data-nb-chars="329">„Chtěla ses zeptat na&nbsp;něco jiného? Chtěla ses zeptat na&nbsp;její jméno, viď? Alexeje to&nbsp;trápí. Holčička nemá jméno. Totiž je&nbsp;Kareninová,“ řekla a&nbsp;zamhouřila oči, že&nbsp;bylo vidět jen řasy, které se&nbsp;spojily. „Ale konečně,“ najednou se&nbsp;jí&nbsp;tvář rozjasnila, „to si&nbsp;všecko povíme až&nbsp;potom. Pojď, ukážu ti&nbsp;ji. Je&nbsp;moc roztomilá. Už&nbsp;se&nbsp;batolí.“</span></p>
        <p class="chunk" data-nb-ref-number="19" data-nb-words="68" data-nb-chars="415"><span class="idea" data-nb-ref-number="19" id="idea19" data-nb-words="68" data-nb-chars="415">Přepych, který Darju Alexandrovnu udivoval v&nbsp;celém domě, překvapil ji&nbsp;v&nbsp;dětském pokoji ještě víc. Byly tu&nbsp;vozíčky objednané z&nbsp;Anglie i&nbsp;přístroje, s&nbsp;jejichž pomocí se&nbsp;děti učí chodit, byla tu&nbsp;zvlášť zřízená pohovka na&nbsp;způsob kulečníku, po&nbsp;které dítě lezlo, byly tu&nbsp;houpačky i&nbsp;zvláštní moderní vany. Byly to&nbsp;samé anglické výrobky, bytelné, kvalitní a&nbsp;patrně velice drahé. Pokoj byl veliký a&nbsp;světlý, s&nbsp;vysokým stropem.</span></p>
        <p class="chunk" data-nb-ref-number="20" data-nb-words="53" data-nb-chars="346"><span class="idea" data-nb-ref-number="20" id="idea20" data-nb-words="53" data-nb-chars="346">Když vstoupily, sedělo košilaté děvčátko v&nbsp;křesílku u&nbsp;stolku a&nbsp;obědvalo bujón, kterým se&nbsp;celé polilo. Děvčátko krmila a&nbsp;patrně s&nbsp;ním společně jedla ruská služebná, vypomáhající v&nbsp;dětském pokoji. Ani kojná, ani chůva tu&nbsp;nebyla. Byly ve&nbsp;vedlejším pokoji, odkud zazníval jejich hovor v&nbsp;prapodivné franštině, jediném jazyce, kterým se&nbsp;mohly domluvit.</span></p>
        <p class="chunk" data-nb-ref-number="21" data-nb-words="36" data-nb-chars="242"><span class="idea" data-nb-ref-number="21" id="idea21" data-nb-words="36" data-nb-chars="242">Velká nastrojená Angličanka s&nbsp;nepříjemným podezřelým obličejem zaslechla Annin hlas, hbitě potřásajíc světlými loknami vešla do&nbsp;pokoje a&nbsp;hned se&nbsp;začala omlouvat, třebaže jí&nbsp;Anna nic nevytýkala. Na&nbsp;každé slovo o&nbsp;překot chrlila: „Yes, my&nbsp;lady.“</span></p>
        <p class="chunk" data-nb-ref-number="22" data-nb-words="103" data-nb-chars="642"><span class="idea" data-nb-ref-number="22" id="idea22" data-nb-words="103" data-nb-chars="642">Růžolící dívenka s&nbsp;černými vlasy i&nbsp;obočím, s&nbsp;baculatým tělíčkem a&nbsp;jemnou červenou pletí se&nbsp;podívala na&nbsp;cizí tvář dosti přísně, ale přesto se&nbsp;Darje Alexandrovně velice zalíbila. Darja Alexandrovna skoro záviděla, jak děvčátko zdravě vypadá. Též se&nbsp;jí&nbsp;velice líbilo, jak se&nbsp;děvčátko batolí. Žádné z&nbsp;jejích dětí se&nbsp;tak nebatolilo. Když jste tu&nbsp;holčičku posadili na&nbsp;koberec a&nbsp;vykasali jí&nbsp;vzadu šatečky, byla úžasně milá. Dívala se&nbsp;jiskrnýma černýma očima na&nbsp;dospělé jako zvířátko, zřejmě měla radost, že&nbsp;se&nbsp;jí&nbsp;obdivují, usmívala se, dávala nohy od&nbsp;sebe, energicky se&nbsp;opírala rukama a&nbsp;hbitě přitahovala celý zadeček, a&nbsp;opět hrabala rukama kupředu.</span></p>
        <p class="chunk" data-nb-ref-number="23" data-nb-words="81" data-nb-chars="517"><span class="idea" data-nb-ref-number="23" id="idea23" data-nb-words="81" data-nb-chars="517">Ale celkové ovzduší v&nbsp;dětském pokoji a&nbsp;zejména Angličanka se&nbsp;Darje Alexandrovně nijak nelíbily. Jen tím, že&nbsp;do&nbsp;rodiny tak abnormální, jako byla Annina, by&nbsp;žádné lepší děvče nešlo, si&nbsp;Darja Alexandrovna vysvětlovala, že&nbsp;Anna při své znalosti lidí mohla dcerušce vzít tak nesympatickou a&nbsp;nedůstojnou Angličanku. Kromě toho Darja Alexandrovna z&nbsp;několika slov ihned poznala, že&nbsp;Anna, kojná, chůva a&nbsp;dítě se&nbsp;navzájem nesžily a&nbsp;že matčina návštěva je&nbsp;událostí neobvyklou. Anna chtěla dítěti podat hračku a&nbsp;nemohla ji&nbsp;najít.</span></p>
        <p class="chunk" data-nb-ref-number="24" data-nb-words="22" data-nb-chars="129"><span class="idea" data-nb-ref-number="24" id="idea24" data-nb-words="22" data-nb-chars="129">Nejvíc s&nbsp;podivem bylo, že&nbsp;na&nbsp;otázku, kolik už&nbsp;má&nbsp;dcerka zubů, odpověděla Anna chybně a&nbsp;vůbec nevěděla o&nbsp;posledních dvou zoubcích.</span></p>
        <p class="chunk" data-nb-ref-number="25" data-nb-words="35" data-nb-chars="198"><span class="idea" data-nb-ref-number="25" id="idea25" data-nb-words="35" data-nb-chars="198">„Někdy jsem z&nbsp;toho nešťastná, že&nbsp;jsem tu&nbsp;skoro zbytečná,“ řekla Anna na&nbsp;odchodu z&nbsp;dětského pokoje a&nbsp;zvedla si&nbsp;vlečku, aby nezavadila o&nbsp;hračky stojící u&nbsp;dveří. „Při prvním děcku to&nbsp;bylo docela jiné.“</span></p>
        <p class="chunk" data-nb-ref-number="26" data-nb-words="9" data-nb-chars="64"><span class="idea" data-nb-ref-number="26" id="idea26" data-nb-words="9" data-nb-chars="64">„Myslela jsem, že&nbsp;naopak,“ nesměle se&nbsp;ozvala Darja Alexandrovna.</span></p>
        <p class="chunk" data-nb-ref-number="27" data-nb-words="376" data-nb-chars="2176"><span class="idea" data-nb-ref-number="27" id="idea27" data-nb-words="376" data-nb-chars="2176">„Ó ne! Víš, vždyť já&nbsp;jsem ho&nbsp;viděla, Serjožu,“ pravila Anna a&nbsp;přimhouřila oči, jako by&nbsp;hleděla na&nbsp;něco, co&nbsp;bylo někde v&nbsp;dálce. „Ale to&nbsp;si&nbsp;pak řekneme. Nevěřila bys, připadám si&nbsp;jako hladový člověk, kterému najednou předložili opulentní oběd, takže neví, do&nbsp;čeho se&nbsp;dřív pustit. Opulentní oběd&nbsp;– to&nbsp;jsi ty&nbsp;a&nbsp;naše rozmluvy, což jsem si&nbsp;s&nbsp;žádným nesměla dovolit. A&nbsp;teď nevím, jakého námětu se&nbsp;chopit dřív. Ale nic ti&nbsp;neslevím. Musím vypovědět všecko. Ano, musím ti&nbsp;aspoň v&nbsp;obrysech vylíčit společnost, kterou u&nbsp;nás najdeš,“ začala. „Začnu dámami. Princezna Varvara. Znáš ji&nbsp;a&nbsp;já vím, jaké mínění máš o&nbsp;ní ty&nbsp;a&nbsp;Stiva. Stiva říká, že&nbsp;jejím jediným životním cílem je&nbsp;dokázat svou převahu nad tetičkou Katěrinou Pavlovnou. Je&nbsp;to&nbsp;svatá pravda, ale ona je&nbsp;hodná a&nbsp;já jsem jí&nbsp;nesmírně vděčná. V&nbsp;Petrohradě jsem se&nbsp;jednu chvíli octla v&nbsp;situaci, kdy jsem nutně potřebovala gardedámu. A&nbsp;tu se&nbsp;nachomýtla ona. Ale je&nbsp;opravdu hodná. Velice mi&nbsp;ulehčila v&nbsp;mé situaci. Vidím, že&nbsp;nechápeš celou tíhu mého postavení… tam, v&nbsp;Petrohradě,“ dodala. „Tady jsem docela klidná a&nbsp;šťastná. No, ale o&nbsp;tom později. Musím ti&nbsp;je&nbsp;všecky vyjmenovat. Následuje Svijažskij, maršálek šlechty a&nbsp;velice slušný člověk, ale něco od&nbsp;Alexeje chce. Víš, když teď bydlíme na&nbsp;venkově, Alexej může mít při svém majetku velký vliv. Potom Tuškevič&nbsp;– toho jsi viděla, točil se&nbsp;kolem Betsy. Teď upadl v&nbsp;nemilost a&nbsp;přijel k&nbsp;nám. Jak říká Alexej, náleží k&nbsp;lidem, kteří jsou velice příjemní, jestliže je&nbsp;pokládáme za&nbsp;takové, jakými se&nbsp;chtějí jevit, et&nbsp;puis, il&nbsp;est comme il&nbsp;faut<sup id="fnref:1"><a href="#fn:1" class="footnote-ref" role="doc-noteref">1</a></sup>, jak říká princezna Varvara. Pak Veslovskij, toho znáš. Roztomilý chlapec,“ řekla a&nbsp;rty jí&nbsp;zvlnil šibalský úsměv. „Co je&nbsp;to&nbsp;za&nbsp;bláznivou historii s&nbsp;Levinem? Veslovskij to&nbsp;vyprávěl Alexejovi a&nbsp;my tomu nechceme věřit. Je&nbsp;velice hodný a&nbsp;naivní,“ dodala, zase s&nbsp;tím úsměvem. „Muži potřebují rozptýlení a&nbsp;Alexej potřebuje lidi, proto si&nbsp;celé té&nbsp;společnosti vážím. U&nbsp;nás musí být živo a&nbsp;veselo, aby Alexej netoužil po&nbsp;nějaké změně. Pak poznáš správce. Je&nbsp;to&nbsp;Němec, velký dobrák a&nbsp;rozumí své věci. Alexej si&nbsp;ho&nbsp;moc cení. Pak je&nbsp;tu&nbsp;doktor, mladý muž, není snad zrovna nihilista, ale víš, jí&nbsp;nožem… Ale doktor je&nbsp;to&nbsp;výborný. Potom architekt… Une petite cour<sup id="fnref:2"><a href="#fn:2" class="footnote-ref" role="doc-noteref">2</a></sup>.“</span></p>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="28" data-nb-words="7" data-nb-chars="33"><span class="idea" data-nb-ref-number="28" id="idea28" data-nb-words="7" data-nb-chars="33"><p>A&nbsp;pak, umí se&nbsp;chovat. <em>(franc.)</em> <a href="#fnref:1" class="footnote-backref" role="doc-backlink">↩︎</a></p></span></li>
            <li id="fn:2" role="doc-endnote" class="chunk" data-nb-ref-number="29" data-nb-words="4" data-nb-chars="22"><span class="idea" data-nb-ref-number="29" id="idea29" data-nb-words="4" data-nb-chars="22"><p>Malý dvůr. <em>(franc.)</em> <a href="#fnref:2" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_2_059.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>