<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XVIII">
    <meta name="apple-mobile-web-app-capable" content="yes">
    <title>XVIII • Anna Kareninová II</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_2_022.html">
    <link rel="next" href="./anna_karenina_2_024.html">
    <meta name="nb-order" content="22">
    <link rel="self" href="anna_karenina_2_023.html">
    <meta name="nb-identifier" content="tolstoj-anna-kareninova-ii-17ee202">
    <meta name="nb-role" content="chapter">
  </head>
  <body data-nb-words="1009" data-nb-chars="6025" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_2_022.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="5"><span class="idea" data-nb-ref-number="1" id="idea1" data-nb-words="1" data-nb-chars="5">XVIII</span></h1>
        <p class="chunk" data-nb-ref-number="2" data-nb-words="186" data-nb-chars="1106"><span class="idea" data-nb-ref-number="2" id="idea2" data-nb-words="186" data-nb-chars="1106">Levin se&nbsp;nemohl na&nbsp;bratra klidně dívat, nedovedl být v&nbsp;jeho přítomnosti klidný a&nbsp;nenucený. Kdykoli k&nbsp;nemocnému vcházel, jeho zrak a&nbsp;pozornost mimovolně ochabovaly, takže neviděl a&nbsp;nerozeznával jednotlivé podrobnosti v&nbsp;bratrově stavu. Cítil hrozný puch, viděl špínu a&nbsp;nepořádek, viděl utrpení, slyšel tichý nářek a&nbsp;cítil, že&nbsp;není pomoci. Ani na&nbsp;mysl mu&nbsp;nepřišlo, aby dopodrobna uvažoval o&nbsp;bratrově stavu, aby si&nbsp;představoval, jak asi leží pod pokrývkou to&nbsp;tělo, jak jsou složeny ty&nbsp;vyzáblé zkroucené bérce, kříž a&nbsp;záda a&nbsp;zda by&nbsp;nemohly být uloženy nějak lépe, zda by&nbsp;se&nbsp;nedalo něco udělat, aby bylo ne&nbsp;snad lépe, ale aspoň ne&nbsp;tak zle. Běhal mu&nbsp;mráz po&nbsp;zádech, kdykoli myslil na&nbsp;všecky ty&nbsp;podrobnosti. Byl nezvratně přesvědčen, že&nbsp;se&nbsp;nedá nic dělat, že&nbsp;bratrovi nelze ani prodloužit život, ani zmírnit útrapy. Ale nemocný tušil, že&nbsp;bratr pokládá jakoukoli pomoc za&nbsp;nemožnou, a&nbsp;to ho&nbsp;dráždilo. Proto byl na&nbsp;tom Levin ještě hůř. Prodlévat v&nbsp;pokoji nemocného bylo pro něho mukou, a&nbsp;když tam nebyl, bylo to&nbsp;ještě horší. A&nbsp;tak ustavičně pod různými záminkami odcházel a&nbsp;znova se&nbsp;vracel, protože nemohl zůstat sám.</span></p>
        <p class="chunk" data-nb-ref-number="3" data-nb-words="143" data-nb-chars="896"><span class="idea" data-nb-ref-number="3" id="idea3" data-nb-words="143" data-nb-chars="896">Ale Kitty uvažovala, cítila a&nbsp;jednala docela jinak. Když uviděla nemocného, bylo jí&nbsp;ho&nbsp;líto. A&nbsp;soucit nevyvolal v&nbsp;její ženské duši hrůzu ani ošklivost, jako v&nbsp;jejím muži, nýbrž potřebu jednat, zvědět dopodrobna o&nbsp;jeho stavu a&nbsp;pomoci. A&nbsp;protože ani trochu nepochybovala, že&nbsp;musí nemocnému pomoci, nepochybovala ani o&nbsp;tom, že&nbsp;pomoc je&nbsp;možná, a&nbsp;bez meškání se&nbsp;dala do&nbsp;práce. Jednotlivé podrobnosti, na&nbsp;něž její manžel nemohl bez hrůzy ani pomyslit, ihned vzbudily její pozornost. Poslala pro lékaře, poslala do&nbsp;lékárny. Služebné, kterou měla s&nbsp;sebou, a&nbsp;Marii Nikolajevně uložila, aby zametaly, stíraly prach a&nbsp;drhly podlahu, sama také cosi umývala a&nbsp;vyplachovala a&nbsp;cosi rovnala pod pokrývkou. Na&nbsp;její rozkaz se&nbsp;z&nbsp;pacientova pokoje něco odnášelo a&nbsp;přinášelo. Sama několikrát odbíhala do&nbsp;svého pokoje a&nbsp;bez ohledu na&nbsp;pány, které potkávala, vyndávala a&nbsp;přinášela prostěradla, povlaky, ručníky a&nbsp;košile.</span></p>
        <p class="chunk" data-nb-ref-number="4" data-nb-words="158" data-nb-chars="964"><span class="idea" data-nb-ref-number="4" id="idea4" data-nb-words="158" data-nb-chars="964">Sklepník, který v&nbsp;lokále obsluhoval při obědě inženýry, několikrát přišel s&nbsp;mrzutým obličejem, když ho&nbsp;zavolala, ale nemohl než splnit její rozkazy, protože je&nbsp;udílela tak laskavě a&nbsp;přitom důtklivě, že&nbsp;nebylo vyhnutí. Levin to&nbsp;všecko neschvaloval. Nevěřil, že&nbsp;by&nbsp;to&nbsp;nemocnému mohlo nějak prospět. A&nbsp;nejvíc se&nbsp;bál, aby se&nbsp;nemocný nerozzlobil. Ale nemocný, i&nbsp;když se&nbsp;tvářil lhostejně, se&nbsp;nezlobil, jen se&nbsp;styděl a&nbsp;celkem jevil i&nbsp;jistý zájem o&nbsp;to, co&nbsp;s&nbsp;ním dělala. Když se&nbsp;Levin vrátil od&nbsp;lékaře, kam ho&nbsp;Kitty poslala, a&nbsp;otevřel dveře, zastihl pacienta ve&nbsp;chvíli, kdy se&nbsp;mu&nbsp;na&nbsp;Kittin rozkaz vyměňovalo prádlo. Dlouhá bílá kostra zad s&nbsp;obrovskými vysedlými lopatkami a&nbsp;trčícími žebry a&nbsp;obratli byla obnažená a&nbsp;Marie Nikolajevna a&nbsp;sklepník si&nbsp;nevěděli rady s&nbsp;rukávem košile, do&nbsp;kterého nemohli vpravit dlouhou bezvládnou ruku. Kitty, která za&nbsp;Levinem chvatně zavřela dveře, se&nbsp;nedívala tím směrem. Ale nemocný zasténal, a&nbsp;tak rychle zamířila k&nbsp;němu. „Tak honem,“ řekla.</span></p>
        <p class="chunk" data-nb-ref-number="5" data-nb-words="7" data-nb-chars="50"><span class="idea" data-nb-ref-number="5" id="idea5" data-nb-words="7" data-nb-chars="50">„Nechoďte sem,“ zahučel zlostně nemocný, „já sám…“</span></p>
        <p class="chunk" data-nb-ref-number="6" data-nb-words="6" data-nb-chars="40"><span class="idea" data-nb-ref-number="6" id="idea6" data-nb-words="6" data-nb-chars="40">„Co říkáte?“ ptala se&nbsp;Marie Nikolajevna.</span></p>
        <p class="chunk" data-nb-ref-number="7" data-nb-words="20" data-nb-chars="106"><span class="idea" data-nb-ref-number="7" id="idea7" data-nb-words="20" data-nb-chars="106">Ale Kitty slyšela dobře a&nbsp;pochopila, že&nbsp;nemocný se&nbsp;stydí a&nbsp;je mu&nbsp;nepříjemné, když se&nbsp;musí svlékat před ní.</span></p>
        <p class="chunk" data-nb-ref-number="8" data-nb-words="18" data-nb-chars="114"><span class="idea" data-nb-ref-number="8" id="idea8" data-nb-words="18" data-nb-chars="114">„Já se&nbsp;nedívám!“ řekla, narovnávajíc mu&nbsp;ruku. „Marie Nikolajevno, a&nbsp;vy to&nbsp;jděte poopravit z&nbsp;tamté strany,“ dodala.</span></p>
        <p class="chunk" data-nb-ref-number="9" data-nb-words="28" data-nb-chars="148"><span class="idea" data-nb-ref-number="9" id="idea9" data-nb-words="28" data-nb-chars="148">„Buď tak laskav, dojdi mi&nbsp;pro lahvičku,“ obrátila se&nbsp;k&nbsp;muži, „víš, mám ji&nbsp;v&nbsp;kabelce v&nbsp;postranní kapse, přines mi&nbsp;ji, prosím tě, než to&nbsp;tady uklidí.“</span></p>
        <p class="chunk" data-nb-ref-number="10" data-nb-words="107" data-nb-chars="665"><span class="idea" data-nb-ref-number="10" id="idea10" data-nb-words="107" data-nb-chars="665">Když se&nbsp;Levin vrátil s&nbsp;lahvičkou, pacient už&nbsp;byl uložen a&nbsp;všechno kolem něho se&nbsp;úplně změnilo. Těžký pach vystřídala vůně octa smíšeného s&nbsp;parfémem, který Kitty rozprašovala trubičkou s&nbsp;našpulenými rty, nadouvajíc růžové tváře. Nikde ani prášek, pod postelí koberec. Na&nbsp;stole stály pečlivě seřazené lahvičky a&nbsp;karafa, bylo tam složené potřebné prádlo a&nbsp;Kittino vyšívání. Na&nbsp;druhém stole u&nbsp;lože nemocného bylo pití, svíce a&nbsp;prášky. Sám pacient, umytý a&nbsp;učesaný, ležel na&nbsp;čistém prostěradle, pod hlavou měl vysoko narovnané polštáře, na&nbsp;sobě čistou košili s&nbsp;bílým límečkem kolem nepřirozeně tenkého krku a&nbsp;s&nbsp;novým výrazem naděje se&nbsp;díval na&nbsp;Kitty. Oka z&nbsp;ní nespustil.</span></p>
        <p class="chunk" data-nb-ref-number="11" data-nb-words="101" data-nb-chars="609"><span class="idea" data-nb-ref-number="11" id="idea11" data-nb-words="101" data-nb-chars="609">Lékař, kterého Levin vyhledal v&nbsp;klubu a&nbsp;přivezl s&nbsp;sebou, nebyl ten, který léčil Nikolaje Levina a&nbsp;s&nbsp;kterým byl pacient nespokojen. Nový lékař vytáhl sluchátko a&nbsp;proklepal nemocného, potřásl hlavou, předepsal lék a&nbsp;zvlášť podrobně vysvětlil nejprve, jak se&nbsp;má&nbsp;užívat lék, a&nbsp;potom, jakou je&nbsp;třeba zachovávat dietu. Doporučoval syrová nebo mírně naměkko vařená vejce a&nbsp;minerálku s&nbsp;čerstvě nadojeným mlékem určité teploty. Když lékař odjel, nemocný bratrovi cosi řekl; ale Levin slyšel jen slova „tvoje Káťa“ a&nbsp;z&nbsp;toho, jak se&nbsp;na&nbsp;ni&nbsp;nemocný podíval, Levín poznal, že&nbsp;ji&nbsp;chválí. Zavolal k&nbsp;sobě i&nbsp;Káťu, jak jí&nbsp;říkal.</span></p>
        <p class="chunk" data-nb-ref-number="12" data-nb-words="54" data-nb-chars="260"><span class="idea" data-nb-ref-number="12" id="idea12" data-nb-words="54" data-nb-chars="260">„Je mi&nbsp;mnohem líp,“ řekl. „S&nbsp;vámi bych se&nbsp;už&nbsp;dávno uzdravil. Je&nbsp;mi&nbsp;krásně!“ Vzal ji&nbsp;za&nbsp;ruku a&nbsp;přitáhl si&nbsp;ji&nbsp;ke&nbsp;rtům. Ale snad se&nbsp;bál, že&nbsp;jí&nbsp;to&nbsp;nebude milé, rozmyslil se, pustil její ruku a&nbsp;jenom ji&nbsp;pohladil. Kitty ho&nbsp;vzala za&nbsp;ruku oběma rukama a&nbsp;stiskla mu&nbsp;ji.</span></p>
        <p class="chunk" data-nb-ref-number="13" data-nb-words="11" data-nb-chars="56"><span class="idea" data-nb-ref-number="13" id="idea13" data-nb-words="11" data-nb-chars="56">„Teď mě&nbsp;obraťte na&nbsp;levý bok a&nbsp;jděte spát,“ řekl Nikolaj.</span></p>
        <p class="chunk" data-nb-ref-number="14" data-nb-words="9" data-nb-chars="59"><span class="idea" data-nb-ref-number="14" id="idea14" data-nb-words="9" data-nb-chars="59">Nikdo přesně nerozeznal, co&nbsp;říkal, jen Kitty mu&nbsp;porozuměla.</span></p>
        <p class="chunk" data-nb-ref-number="15" data-nb-words="30" data-nb-chars="175"><span class="idea" data-nb-ref-number="15" id="idea15" data-nb-words="30" data-nb-chars="175">„Na druhý bok,“ řekla muži, „vždycky spí na&nbsp;druhém boku. Obrať ho, nerada bych volala sluhu. Já&nbsp;to&nbsp;udělat nemohu. Nemohla byste to&nbsp;udělat vy?“ obrátila se&nbsp;k&nbsp;Marii Nikolajevně.</span></p>
        <p class="chunk" data-nb-ref-number="16" data-nb-words="7" data-nb-chars="43"><span class="idea" data-nb-ref-number="16" id="idea16" data-nb-words="7" data-nb-chars="43">„Já se&nbsp;bojím,“ ozvala se&nbsp;Marie Nikolajevna.</span></p>
        <p class="chunk" data-nb-ref-number="17" data-nb-words="81" data-nb-chars="505"><span class="idea" data-nb-ref-number="17" id="idea17" data-nb-words="81" data-nb-chars="505">Třebaže se&nbsp;Levin hrozil, že&nbsp;musí obejmout to&nbsp;strašné tělo, dotknout se&nbsp;těch míst pod přikrývkou, o&nbsp;kterých nechtěl nic vědět, přece teď pod ženiným vlivem nasadil svůj odhodlaný výraz, jak jej znala, rozpřáhl ruce a&nbsp;chtěl bratra nadzvednout, ale přes svou sílu užasl nad zvláštní tíhou těch ztrhaných údů. Zatímco bratra převracel a&nbsp;cítil kolem krku obrovskou vyzáblou ruku, Kitty rychle a&nbsp;neslyšně obrátila polštář, natřásla jej a&nbsp;urovnala nemocnému hlavu i&nbsp;řídké vlasy, které se&nbsp;zase spekly na&nbsp;spáncích.</span></p>
        <p class="chunk" data-nb-ref-number="18" data-nb-words="42" data-nb-chars="224"><span class="idea" data-nb-ref-number="18" id="idea18" data-nb-words="42" data-nb-chars="224">Pacient nepustil bratrovu ruku. Levin cítil, že&nbsp;s&nbsp;ní chce něco udělat a&nbsp;někam ji&nbsp;táhne. Nebránil se, jen se&nbsp;v&nbsp;něm tajil dech. Ano, přitáhl si&nbsp;ji&nbsp;k&nbsp;ústům a&nbsp;políbil. Levin se&nbsp;roztřásl pláčem a&nbsp;neschopen slova vyrazil z&nbsp;pokoje.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_2_024.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>