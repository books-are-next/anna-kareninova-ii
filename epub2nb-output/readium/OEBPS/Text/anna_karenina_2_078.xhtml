<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina_2-75</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina_2" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-3-6" class="MLP-uroven2-kapitola">VI</p>
			<p class="MLP-text-bez1radku">„Panstvo možná nepřijímá?“ řekl Levin, když vstupoval do předsíně v&nbsp;domě hraběnky Bolové.</p>
			<p class="MLP-text">„Přijímá, jen račte,“ řekl vrátný a&nbsp;energicky mu pomohl z&nbsp;kožichu.</p>
			<p class="MLP-text">Je to smůla, myslil si Levin a&nbsp;s&nbsp;povzdechem si stáhl jednu rukavici a&nbsp;urovnával klobouk. Proč k&nbsp;nim vlastně jde a&nbsp;o&nbsp;čem má s&nbsp;nimi mluvit?</p>
			<p class="MLP-text">Když Levin procházel prvním salónem, setkal se ve dveřích s&nbsp;hraběnkou Bolovou, která s&nbsp;ustaranou a&nbsp;přísnou tváří cosi nařizovala sluhovi. Jakmile spatřila Levina, usmála se a&nbsp;zvala ho do druhého salónku, odkud se ozývaly hlasy. V&nbsp;salónku seděly v&nbsp;křeslech dvě hraběnčiny dcery a&nbsp;moskevský plukovník, s&nbsp;kterým se Levin znal. Levin k&nbsp;nim přistoupil, pozdravil a&nbsp;usedl vedle pohovky, klobouk na klíně.</p>
			<p class="MLP-text">„Jak se daří vaší paní? Byl jste na koncertě? My jsme nemohly. Maminka musela jít na zádušní mši.“</p>
			<p class="MLP-text">„Ano, slyšel jsem… Tak náhlé úmrtí,“ řekl Levin.</p>
			<p class="MLP-text">Přišla hraběnka, usedla na pohovku a&nbsp;také se zeptala na paní a&nbsp;na koncert.</p>
			<p class="MLP-text">Levin odpověděl a&nbsp;opakoval otázku, proč Apraksinová zemřela tak náhle.</p>
			<p class="MLP-text">„Ona vlastně vždycky měla chatrné zdraví.“</p>
			<p class="MLP-text">„Byl jste včera v&nbsp;opeře?“</p>
			<p class="MLP-text">„Ano, byl.“</p>
			<p class="MLP-text">„Lucca byla výborná.“</p>
			<p class="MLP-text">„Ano, vskutku výborná,“ řekl Levin, a&nbsp;protože mu bylo docela jedno, co si o&nbsp;něm pomyslí, začal opakovat vše, co stokrát slyšel o&nbsp;osobitém talentu pěvkyně. Hraběnka Bolová předstírala, že poslouchá. Když toho už sdostatek napovídal a&nbsp;odmlčel se, dal se do řeči plukovník, který do té chvíle mlčel. I&nbsp;plukovník hovořil o&nbsp;opeře a&nbsp;o&nbsp;osvětlení. Nakonec se zmínil o&nbsp;zamýšlené folle journée<span class="char-style-override-1"><a id="footnote-3409-46-backlink" class="footnote-link" href="#footnote-3409-46">46</a></span> u&nbsp;Ťurina, dal se do smíchu, hlučně vstal a&nbsp;odešel. Levin vstal také, ale z&nbsp;hraběnčina obličeje poznal, že je ještě na odchod brzo. Musel několik minut přidat. Posadil se.</p>
			<p class="MLP-text">Ale protože ustavičně myslil na to, jak je to hloupé, nevěděl o&nbsp;čem mluvit a&nbsp;mlčel.</p>
			<p class="MLP-text">„Nejedete na veřejné shromáždění? Prý je to velice zajímavé,“ začala hraběnka.</p>
			<p class="MLP-text">„Ne, ale slíbil jsem švagrové, že tam pro ni přijedu,“ odpověděl Levin.</p>
			<p class="MLP-text">Nastalo mlčení. Matka a&nbsp;dcera se na sebe ještě jednou podívaly.</p>
			<p class="MLP-text">Teď bych snad mohl jít, řekl si Levin a&nbsp;vstal. Dámy mu stiskly ruku a&nbsp;prosily ho, aby vyřídil paní mnoho pozdravů.</p>
			<p class="MLP-text">Vrátný mu pomohl do kožichu a&nbsp;přitom se zeptal:</p>
			<p class="MLP-text">„Kde ráčíte bydlet?“ A&nbsp;hned si adresu zapsal do velké, pěkně vázané knihy.</p>
			<p class="MLP-text">Je mi to ovšem jedno, ale je to přece jen trapné a&nbsp;strašně hloupé, myslil si Levin a&nbsp;pro útěchu si říkal, že to dělají všichni. Rozjel se na veřejné zasedání komitétu, kde měl vyhledat švagrovou a&nbsp;jet s&nbsp;ní domů.</p>
			<p class="MLP-text">Na veřejném zasedání komitétu byla spousta lidí a&nbsp;téměř celá lepší společnost. Levin ještě stihl přehled událostí, který byl dle všeobecného mínění velmi zajímavý. Když byl přehled dočten, společnost se shlukla a&nbsp;Levin tu potkal Svijažského, který ho zval, aby dnes večer jistě přišel do Zemědělské společnosti, kde bude výborná přednáška, potkal i&nbsp;Stěpana Arkaďjiče, který právě přijel z&nbsp;dostihů, a&nbsp;ještě mnoho jiných známých. Se všemi ještě pohovořil a&nbsp;vyslechl rozmanité úsudky o&nbsp;zasedání, o&nbsp;nové skladbě i&nbsp;o&nbsp;procesu. Snad že už měl otupenou pozornost, ale v&nbsp;rozmluvě o&nbsp;procesu se dopustil chyby, na kterou si pak několikrát s&nbsp;nevolí vzpomínal. Když mluvil o&nbsp;tom, jaký trest stihne cizince souzeného v&nbsp;Rusku, a&nbsp;o&nbsp;tom, že by nebylo správné potrestat ho vypovězením ze země, opakoval, co slyšel včera od jednoho známého.</p>
			<p class="MLP-text">„Myslím, že vypovědět ho ze země je totéž, jako potrestat štiku tím, že ji pustíme do vody,“ řekl Levin. Teprve potom si uvědomil, že tato myšlenka, kterou slyšel od známého a&nbsp;kterou jaksi vydával za vlastní, je obsažena v&nbsp;Krylovově bajce a&nbsp;že známý ji převzal z&nbsp;novinářského fejetonu.</p>
			<p class="MLP-text">Levin zajel se švagrovou domů, a&nbsp;když shledal, že Kitty je veselá a&nbsp;spokojená, jel do klubu.</p>
<p class="MLP-text"><br/></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-46" class="footnote-anchor" href="#footnote-3409-46-backlink">46</a>  Bláznivý den. <span class="MLP-znak-kurziva-9b char-style-override-3">(franc.)</span></p>
				</div>
			</div>
		</div>
</body>
</html>