<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina_2-63</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina_2" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-2-27" class="MLP-uroven2-kapitola"><a id="x.11169"></a>XXVII</p>
			<p class="MLP-text-bez1radku">Na šestý den byly stanoveny volby gubernské. Velké i&nbsp;malé sály byly plné šlechticů v&nbsp;různých stejnokrojích. Mnozí přijeli jen na tento den. Známí, kteří se už dávno neviděli, jeden z&nbsp;Krymu, druhý z&nbsp;Petrohradu, třetí z&nbsp;ciziny, se potkávali v&nbsp;sálech. U&nbsp;gubernského stolu pod vladařovou podobiznou, určeného k&nbsp;volbám gubernského maršálka, se debatovalo.</p>
			<p class="MLP-text">Šlechtici ve velkém i&nbsp;v&nbsp;malém se seskupovali do různých táborů a&nbsp;z&nbsp;nepřátelských, nedůvěřivých pohledů, z&nbsp;toho, jak umlkal hovor, kdykoli se přiblížil někdo z&nbsp;tábora cizího, i&nbsp;jak si někteří šeptali a&nbsp;odcházeli až do vzdálené chodby, ze všeho bylo znát, že každá strana má tajemství před druhou. Zevnějškem se šlechtici ostře dělili na dva druhy: na staré a&nbsp;nové. Staří měli většinou buď staré šlechtické upjaté stejnokroje, kordy a&nbsp;klobouky, anebo vlastní uniformy námořnické, jezdecké či pěchotní, které si vysloužili. Stejnokroje starých šlechticů byly ušité podle staré módy s&nbsp;pufničkami na rukávech; byly zřejmě malé, krátké, a&nbsp;úzké v&nbsp;pase, jako by z&nbsp;nich jejich majitelé vyrostli. Mladí měli rozepnuté šlechtické stejnokroje se sníženým pasem, volné v&nbsp;ramenou, a&nbsp;bílé vesty, nebo stejnokroje s&nbsp;černým límcem a&nbsp;s&nbsp;vavřínovými ratolestmi, odznakem ministerstva spravedlnosti. K&nbsp;mladým náležely i&nbsp;uniformy dvorské, jež zástupu tu a&nbsp;tam dodávaly lesku.</p>
			<p class="MLP-text">Ale rozdělení na mladé a&nbsp;staré se neshodovalo s&nbsp;dělením podle stran. Jak Levin pozoroval, příslušeli někteří z&nbsp;mladých ke staré straně, a&nbsp;naopak někteří nejstarší šlechtici si šeptali se Svijažským a&nbsp;patrně byli horlivými stoupenci strany nové.</p>
			<p class="MLP-text"><span>Levin stál v&nbsp;malém sále, kde se kouřilo a&nbsp;podávalo se občerstvení, poblíž skupiny svých známých a&nbsp;poslouchal, o&nbsp;čem se mluví, ale marně napínal duševní síly, aby pochopil, oč jde. Vévodil Koznyšov, kolem kterého se kupili ostatní. Naslouchal teď Svijažskému a&nbsp;Chljustovovi, maršálkovi z&nbsp;jiného okresu, příslušejícímu k&nbsp;jejich straně. Chljustov odpíral jít za svůj okres k&nbsp;Snětkovovi a&nbsp;žádat ho, aby přijal kandidaturu, ale Svijažskij ho přemlouval a&nbsp;Koznyšov tento plán schvaloval. Levinovi nešlo na rozum, proč by měla nepřátelská strana prosit o&nbsp;přijetí kandidatury maršálka, kterého chtěla nechat propadnout.</span></p>
			<p class="MLP-text">Oblonskij, který právě pojedl i&nbsp;popil a&nbsp;utíral si ústa navoněným lemovaným batistovým šátkem, přistoupil ve své uniformě komořího k&nbsp;nim.</p>
			<p class="MLP-text">„Obsazujeme pozici, Sergeji Ivanoviči!“ řekl a&nbsp;přihlazoval si licousy.</p>
			<p class="MLP-text">Když vyslechl, o&nbsp;čem je řeč, přidal se k&nbsp;názoru Svijažského.</p>
			<p class="MLP-text">„Jeden okres stačí, ale Svijažskij už je zřejmě opozice,“ pravil a&nbsp;všichni mu rozuměli kromě Levina.</p>
			<p class="MLP-text">„Tak co, Kosťo, snad už jsi tomu taky přišel na chuť?“ dodal, obrátil se k&nbsp;Levinovi a&nbsp;vzal ho pod paží. Levin měl nejlepší vůli přijít věci na chuť, ale nemohl pochopit, oč běží. Poodešel se Stěpanem Arkaďjičem několik kroků od hovořících a&nbsp;vyslovil údiv, proč je třeba prosit gubernského maršálka.</p>
			<p class="MLP-text">„O&nbsp;sancta simplicitas!“<span class="char-style-override-1"><a id="footnote-3409-39-backlink" class="footnote-link" href="#footnote-3409-39">39</a></span> zvolal Oblonskij a&nbsp;stručně a&nbsp;jasně vyložil Levinovi, oč jde.</p>
			<p class="MLP-text">Kdyby gubernského maršálka navrhovaly všechny okresy jako v&nbsp;minulých volbách, byl by zvolen všemi hlasy. To nebylo žádoucí. Nyní se osm okresů usneslo, že ho navrhnou; odmítnou-li ho navrhnout dva okresy, mohl by se vzdát kandidatury. A&nbsp;pak by strana starých mohla přijít s&nbsp;jiným kandidátem, neboť všechny výpočty mladých by selhaly. Ale bude-li jediný okres Svijažského proti Snětkovovi, bude Snětkov kandidovat. Dokonce ho zvolí a&nbsp;schválně mu odevzdají víc hlasů, takže strana odpůrců ztratí přehled, a&nbsp;až bude navržen náš kandidát, sami budou pro něho hlasovat.</p>
			<p class="MLP-text">Levin pochopil, ale ne docela, a&nbsp;chtěl se ještě na leccos zeptat, když tu nastal ruch a&nbsp;šum, a&nbsp;všechno se hrnulo do velkého sálu.</p>
			<p class="MLP-text">„Co je? Co? Koho?“ „Plnou moc? Komu? Cože?“ „Popírají?“ „Plnou moc ne.“ „Flerova nechtějí připustit k&nbsp;volbám.“ „Co na tom, že je soudně stíhán?“ „Takhle by nepřipustili kdekoho. To je hanebnost.“ „Na to je zákon!“ slyšel Levin z&nbsp;různých stran a&nbsp;spolu se všemi ostatními, kteří někam chvátali a&nbsp;báli se, aby něco nepropásli, zamířil do velkého sálu a&nbsp;protlačil se ke gubernskému stolu, u&nbsp;kterého se gubernský maršálek, Svijažskij a&nbsp;ostatní předáci o&nbsp;něco vášnivě přeli.</p>
<p class="MLP-text"><br/></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-39" class="footnote-anchor" href="#footnote-3409-39-backlink">39</a>  Ó&nbsp;svatá prostoto! <span class="MLP-znak-kurziva-9b char-style-override-3">(lat.)</span></p>
				</div>
			</div>
		</div>
</body>
</html>