<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina_2-37</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina_2" xml:lang="cs-CZ">
		<div>
			<p id="toc_marker-2-1" class="MLP-uroven2-kapitola">I</p>
			<p class="MLP-text-bez1radku">Darja Alexandrovna byla s&#160;dětmi na letním bytě v&#160;Pokrovském u&#160;své sestry Kitty Levinové. V&#160;její vsi se dům docela rozpadl a&#160;Levinovi ji přemluvili, aby strávila léto u&#160;nich. Stěpan Arkaďjič byl s&#160;tímto řešením nadmíru spokojen. Vyslovil politování, že úřad mu nedovoluje, aby strávil léto s&#160;rodinou na venkově, což by pro něho bylo vrcholem štěstí. Zůstal v&#160;Moskvě a&#160;občas přijížděl na venkov na den, na dva. Kromě Oblonských se všemi dětmi a&#160;s&#160;vychovatelkou dlela toho léta na návštěvě u&#160;Levinových i&#160;stará paní kněžna, neboť měla za svou povinnost pečovat o&#160;nezkušenou dceru, která byla v&#160;jiném stavu. I&#160;Váreňka, Kittina družka z&#160;ciziny, splnila svůj slib, že přijede, až se Kitty vdá, a&#160;byla teď jejím hostem. Byli to samí příbuzní a&#160;přátelé Levinovy ženy. A&#160;třebaže je měl všecky rád, bylo mu trošku líto levinovského světa a&#160;řádu, který byl zatlačován tím přívalem „ščerbackovského živlu“, jak si v&#160;duchu říkal. Z&#160;jeho příbuzných bydlil u&#160;nich toho léta jen Sergej Ivanovič, jenže i&#160;on byl typ nikoli levinovský, nýbrž koznyšovovský, takže levinovský duch naprosto upadal.</p>
			<p class="MLP-text">V Levinově domě, dlouho opuštěném, byla teď taková spousta lidí, že skoro všecky pokoje byly obsazeny a&#160;stará kněžna musela takřka denně všecky přepočítávat, a&#160;pokud jich bylo třináct ke stolu, usazovala některého vnuka nebo vnučku ke zvláštnímu stolku. I&#160;Kitty, která se pečlivě věnovala domácnosti, měla plno starostí se sháněním slepic, krůt a&#160;kachen, kterých se při letním apetýtu dospělých hostí i&#160;dětí spotřebovalo spousta.</p>
			<p class="MLP-text">Celá rodina seděla u&#160;oběda. Dolliny děti s&#160;vychovatelkou a&#160;Váreňka kuly plány, kam půjdou na houby. Sergej Ivanovič, jenž se pro svou moudrost a&#160;učenost těšil mezi hosty všeobecné úctě hraničící se zbožňováním, najednou všecky překvapil tím, že se vložil do houbařské rozpravy.</p>
			<p class="MLP-text">„Vezměte mě taky s&#160;sebou. Moc rád chodím na houby,“ řekl a&#160;přitom se díval na Váreňku, „a myslím, že je to výborné zaměstnání.“</p>
			<p class="MLP-text">„Proč ne, s&#160;radostí,“ odpověděla Váreňka s&#160;uzarděním. Kitty a&#160;Dolly na sebe významně mrkly. Učený a&#160;moudrý Sergej Ivanovič se nabídl, že půjde s&#160;Váreňkou na houby, což Kitty potvrzovalo jisté dohady, které ji poslední dobou silně zaujímaly. Honem se dala do řeči s&#160;matkou, aby nikdo nezpozoroval její pohled. Po obědě si sedl Sergej Ivanovič s&#160;šálkem kávy k&#160;oknu v&#160;salóně a&#160;pokračoval v&#160;započaté rozmluvě s&#160;bratrem, ale přitom se díval po dveřích, jimiž měly přijít děti, které se chystaly na houby. Levin se posadil na okno k&#160;bratrovi.</p>
			<p class="MLP-text">Kitty stála vedle muže. Zřejmě čekala, kdy skončí rozmluva, která ji nezajímala, aby mu mohla něco říci.</p>
			<p class="MLP-text">„Ty ses v&#160;mnohém změnil, co ses oženil, a&#160;to k&#160;lepšímu,“ řekl Sergej Ivanovič. Usmíval se na Kitty a&#160;patrně se o&#160;zapředený rozhovor pramálo zajímal. „Ale zůstal jsi věrný své vášni pro obhajobu nejparadoxnějších témat.“</p>
			<p class="MLP-text">„Káťo, neměla bys zbytečně stát,“ řekl jí muž, podal jí židli a&#160;významně se na ni podíval.</p>
			<p class="MLP-text">„Konečně ani nemáme čas,“ dodal Sergej Ivanovič, když spatřil přibíhající děti.</p>
			<p class="MLP-text">V&#160;čele cválala Táňa v&#160;napnutých punčoškách, mávala košíkem a&#160;kloboukem Sergeje Ivanoviče a&#160;hnala se přímo k&#160;němu.</p>
			<p class="MLP-text">Odvážně přiběhla k&#160;Sergejovi Ivanoviči, a&#160;blýskajíc očima, tolik podobnýma krásným očím otcovým, podala mu klobouk a&#160;dělala, že mu jej chce nasadit, přičemž svou rozpustilost mírnila plachým a&#160;něžným úsměvem.</p>
			<p class="MLP-text">„Váreňka čeká,“ řekla a&#160;opatrně nasadila Sergejovi Ivanoviči klobouk, když z&#160;jeho úsměvu viděla, že to smí udělat.</p>
			<p class="MLP-text">Váreňka stála ve dveřích. Měla žluté kartounové šaty a&#160;na hlavě bílý šátek.</p>
			<p class="MLP-text">„Už jdu, Varvaro Andrejevno,“ řekl Sergej Ivanovič, dopil kávu a&#160;rovnal si po kapsách šátek a&#160;pouzdro na doutníky.</p>
			<p class="MLP-text">„Že je moje Váreňka rozkošná? No řekni!“ pravila Kitty k&#160;muži, jakmile Sergej Ivanovič vstal. Řekla to tak, aby ji Koznyšov mohl slyšet, což si zřejmě přála. „A&#160;je tak hezká, tak ušlechtile hezká! Váreňko!“ zavolala Kitty. „Budete v&#160;lese u&#160;mlýna? Přijdem za vámi.“</p>
			<p class="MLP-text">„Kitty, ty docela zapomínáš na svůj stav,“ napomenula ji stará kněžna, která se honem objevila ve dveřích. „Nesmíš takhle křičet.“</p>
			<p class="MLP-text">Váreňka uslyšela, jak ji Kitty volá a&#160;že jí matka vyčinila. Rychle, svižným krokem přistoupila ke Kitty. Rychlost pohybů, červeň, která jí pokryla oživenou tvář&#160;– vše nasvědčovalo, že se s&#160;ní děje cosi nezvyklého. Kitty věděla, co to je, a&#160;bedlivě ji pozorovala. Zavolala teď Váreňku jen proto, aby jí v&#160;duchu požehnala k&#160;významné události, k&#160;níž mělo podle Kittina mínění dojít dnes odpoledne v&#160;lese.</p>
			<p class="MLP-text">„Váreňko, byla bych moc šťastná, kdyby se stala jedna věc,“ zašeptala a&#160;políbila ji.</p>
			<p class="MLP-text">„Vy půjdete s&#160;námi?“ rozpačitě se Váreňka zeptala Levina, tváříc se, že neslyšela, co jí Kitty šeptala.</p>
			<p class="MLP-text">„Půjdu, ale jenom za humna a&#160;zůstanu tam.“</p>
			<p class="MLP-text">„Že se ti chce,“ prohodila Kitty.</p>
			<p class="MLP-text">„Musím se podívat na nové vozy a&#160;udělat soupis. A&#160;kde budeš ty?“</p>
			<p class="MLP-text">„Na terase.“</p>
		</div>
</body>
</html>