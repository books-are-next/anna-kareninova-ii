<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina_2-18</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina_2" xml:lang="cs-CZ">
		<div>
			<p id="toc_marker-1-16" class="MLP-uroven2-kapitola"><a id="x.11082"></a>XVI</p>
			<p class="MLP-text-bez1radku">Když přišel Levin nahoru, seděla jeho žena u&#160;nového samovaru nad novým čajovým servisem. Posadila si k&#160;malému stolku starou Agafju, nalila jí šálek čaje a&#160;četla psaní od Dolly, s&#160;kterou si pravidelně a&#160;pilně dopisovala.</p>
			<p class="MLP-text">„Vidíte, mladá paní si mě pozvala, říkala, ať s&#160;ní posedím,“ pravila Agafja a&#160;přátelsky se na Kitty usmívala.</p>
			<p class="MLP-text">Z&#160;těchto slov Agafji Michajlovny vyčetl Levin rozuzlení konfliktu, který se v&#160;poslední době mezi Agafjou a&#160;Kitty odehrával. Poznal, že přes všecku lítost, kterou mladá hospodyňka Agafje způsobila, když jí odňala otěže vlády, Kitty nad ní přece zvítězila a&#160;získala si její přízeň.</p>
			<p class="MLP-text">„Vidíš, přečetla jsem si tvůj dopis,“ řekla Kitty a&#160;podala mu psaní plné pravopisných chyb. „To je myslím od té ženy… tvého bratra… Nečetla jsem to. A&#160;tady mi píšou z&#160;domova a&#160;tohle je od Dolly. Představ si, Dolly byla s&#160;Gríšou a&#160;s&#160;Táňou u&#160;Sarmatských na dětském plese! Táňa byla za markýzu.“</p>
			<p class="MLP-text">Avšak Levin neposlouchal. S&#160;uzarděním si vzal psaní od Marie Nikolajevny, bývalé milenky bratra Nikolaje, a&#160;dal se do čtení. Byl to od ní už druhý dopis. V&#160;prvním dopise Marie Nikolajevna psala, že jeho bratr ji vyhnal pro nic za nic, a&#160;s&#160;dojemnou naivitou dodávala, že sice se octla znova v&#160;bídě, ale že o&#160;nic nežádá, nic nechce, jenom ji souží pomyšlení, že Nikolaj Dmitrijevič se bez ní při svém chatrném zdraví zničí, a&#160;prosila bratra, aby na něho dával pozor. Nyní psala něco jiného. Našla Nikolaje Dmitrijeviče, v&#160;Moskvě se zase sblížili a&#160;jeli spolu do gubernského města, kde dostal místo v&#160;úřadě. Ale tam se pohádal s&#160;představeným a&#160;rozjel se zpátky do Moskvy, jenže cestou se tak rozstonal, že už asi sotva vstane. „Pořád na Vás vzpomínal a&#160;taky už nemáme žádné peníze.“</p>
			<p class="MLP-text">„Přečti si to, Dolly tady píše o&#160;tobě,“ s&#160;úsměvem začala Kitty, ale vtom se zarazila, neboť zpozorovala náhlou změnu v&#160;mužově obličeji.</p>
			<p class="MLP-text">„Co je ti? Co se stalo?“</p>
			<p class="MLP-text">„Píše mi, že Nikolaj umírá. Pojedu za ním.“</p>
			<p class="MLP-text">Kitty náhle zbledla. Už nemyslila na Táňu, jak šla za markýzu, nemyslila na Dolly. Všechno bylo to tam.</p>
			<p class="MLP-text">„Kdy chceš jet?“ zeptala se.</p>
			<p class="MLP-text">„Zítra.“</p>
			<p class="MLP-text">„Pojedu s&#160;tebou, smím?“</p>
			<p class="MLP-text">„Kitty! Co to má znamenat?“ řekl káravě.</p>
			<p class="MLP-text">„Jak to, co?“ Urazilo ji, že přijímá její návrh skoro nerad a&#160;nějak mrzutě. „Proč bych nemohla jet? Já ti nebudu na obtíž. Já…“</p>
			<p class="MLP-text">„Já jedu proto, že mi umírá bratr,“ řekl Levin. „Proč ty bys…“</p>
			<p class="MLP-text">„Proč? Pro totéž, co ty.“</p>
			<p class="MLP-text">I&#160;v takové vážné chvíli myslí jen na to, že by se jí samotné stýskalo, napadlo Levina. A&#160;její výmluva ve věci tak vážné ho rozhněvala.</p>
			<p class="MLP-text">„Nejde to,“ řekl přísně.</p>
			<p class="MLP-text">Agafja viděla, že hrozí hádka, proto tiše postavila šálek a&#160;odešla. Kitty ji ani nevnímala. Tón, jakým muž vyřkl poslední slova, ji urazil zvlášť proto, že patrně nevěřil tomu, co řekla.</p>
			<p class="MLP-text">„A&#160;já ti říkám, když pojedeš ty, pojedu s&#160;tebou, rozhodně pojedu,“ vyhrkla překotně a&#160;hněvivě. „Proč by to nešlo? Proč říkáš, že to nejde?“</p>
			<p class="MLP-text">„Protože se musí jet kdovíkam, trmácet se po všelijakých cestách a&#160;hospodách. Měl bych s&#160;tebou nesnáze,“ pravil Levin a&#160;snažil se zachovat rozvahu.</p>
			<p class="MLP-text">„Vůbec ne. Nic nepotřebuju. Kde můžeš být ty, můžu být taky…“</p>
			<p class="MLP-text">„Inu, už proto ne, že tam je ta ženská, to není vhodná známost pro tebe.“</p>
			<p class="MLP-text">„Nic nevím a&#160;nechci vědět, kdo a&#160;co tam je. Vím, že bratr mého muže umírá a&#160;muž jede za ním a&#160;já jedu s&#160;mužem, abych…“</p>
			<p class="MLP-text">„Kitty! Nezlob se. Ale uvaž, jde o&#160;takovou vážnou věc, že mě hrozně mrzí, když pomyslím, že sem zatahuješ svou slabost a&#160;nedostatek dobré vůle zůstat tu sama. No, když ti bude samotné smutno, tak jeď do Moskvy.“</p>
			<p class="MLP-text">„To se ví, ty mi <span class="MLP-znak-kurziva-11b">vždycky</span> přisuzuješ špatné, nízké úmysly,“ začala se slzami urážky a&#160;hněvu. „Vůbec nic, žádnou slabost, nic… Cítím, že je mou povinností být s&#160;mužem, když ho stihl zármutek, ale ty mě chceš schválně ranit, schválně mi nechceš rozumět…“</p>
			<p class="MLP-text">„Ne, to je hrůza. Být jako nějaký otrok!“ zvolal Levin a&#160;vstal. Už nebyl s&#160;to ovládnout zlost. Ale v&#160;témž okamžiku si uvědomil, že rány dopadají na něho.</p>
			<p class="MLP-text">„Tak proč ses ženil? Mohls být volný. Proč, když teď lituješ?“ Vykřikla, vyskočila a&#160;rozběhla se do salónu.</p>
			<p class="MLP-text">Když Levin přišel za ní, tonula v&#160;slzách.</p>
			<p class="MLP-text">Začal jí domlouvat, hledal slova, která by ji mohla ne snad přesvědčit, ale aspoň uklidnit. Ale neposlouchala ho a&#160;nedala si říci. Sklonil se k&#160;ní a&#160;vzal ji za ruku, která se mu vzpouzela. Políbil jí ruku, políbil ji na vlasy, pak znova ruku&#160;– Kitty stále mlčela. Ale když ji vzal oběma rukama za hlavu a&#160;řekl „Kitty“, najednou se vzpamatovala, ještě si trošku poplakala a&#160;pak se s&#160;ním udobřila.</p>
			<p class="MLP-text">Bylo rozhodnuto, že zítra odjedou spolu. Levin ženě řekl, že věří, že chtěla jet jen proto, aby mu nějak prospěla; uznal, že na pobytu Marie Nikolajevny u&#160;bratra není nic závadného; ale když odjížděli, vskrytu duše se zlobil na ni i&#160;na sebe. Zlobil se na ni, protože se neodhodlala pustit ho samotného, když to bylo nutné (jak divné pomyšlení&#160;– ještě nedávno se neodvážil věřit takovému štěstí, že by ho mohla mít ráda, a&#160;dnes je nešťastný z&#160;toho, že ho má ráda až příliš!), a&#160;zlobil se na sebe, že nebyl důsledný. Ještě víc vskrytu duše popíral, že by jí nic nebylo po té ženě, která žije s&#160;jeho bratrem, a&#160;s&#160;hrůzou myslil na to, k&#160;jakým srážkám může dojít. Při pouhé představě, že jeho žena, jeho Kitty, bude v&#160;jednom pokoji s&#160;děvkou, se otřásal odporem a&#160;hrůzou.</p>
		</div>
</body>
</html>