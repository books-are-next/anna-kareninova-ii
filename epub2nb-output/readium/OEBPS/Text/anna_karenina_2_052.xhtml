<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina_2-49</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina_2" xml:lang="cs-CZ">
		<div>
			<p id="toc_marker-2-13" class="MLP-uroven2-kapitola"><a id="x.11143"></a>XIII</p>
			<p class="MLP-text-bez1radku">Lovecká pověra&#160;– nedáte-li si ujít první kus, lov bude zdařilý&#160;– se ukázala pravdivou.</p>
			<p class="MLP-text">Unavený, vyhladovělý a&#160;šťastný se Levin vrátil do chalupy kolem desáté dopoledne, když měl za sebou nějakých třicet verst chůze, a&#160;nesl si devatenáct sluk a&#160;bekasin a&#160;jednu kachnu, kterou si přivázal k&#160;pasu, protože do brašny se mu už nevešla. Přátelé už byli dávno vzhůru, dostali mezitím hlad a&#160;posnídali.</p>
			<p class="MLP-text">„Počkejte, počkejte, vím, že jich je devatenáct,“ řekl Levin a&#160;ještě jednou přepočítal sluky a&#160;bekasiny. Už nevypadaly tak skvěle, jako když vzlétly; teď byly zkroucené a&#160;scvrklé, byla na nich spečená krev a&#160;hlavičky jim visely.</p>
			<p class="MLP-text">Počet byl správný a&#160;závist Stěpana Arkaďjiče Levinovi lahodila. Také ho potěšilo, že po návratu už našel posla s&#160;psaníčkem od Kitty.</p>
			<p class="MLP-text">„Jsem úplně zdravá a&#160;mám dobrou náladu. Máš-li o&#160;mě obavy, pak Ti musím říci, že můžeš být klidnější než dřív. Mám novou osobní stráž, Marii Vlasjevnu (byla to porodní bába, nová, významná osobnost v&#160;Levinově rodinném životě). Přijela se na mě podívat. Zjistila, že jsem docela zdravá. Poprosili jsme ji, aby zůstala u&#160;nás, než přijedeš. Všichni jsou zdrávi a&#160;dobré mysli, a&#160;Ty, prosím Tě, neměj naspěch, a&#160;jestliže je dobrý lov, zůstaň tam ještě den.“</p>
			<p class="MLP-text">Ta dvojí radost, zdařilý lov a&#160;psaní od ženy, byla tak veliká, že dvě nepříjemnosti, které se potom přihodily, nesl Levin lehce. První nemilá věc byla, že podsední ryzák se včera zřejmě schvátil, nechtěl žrát a&#160;byl smutný. Kočí říkal, že ho ztrhali.</p>
			<p class="MLP-text">„Včera ho uhnali, Konstantine Dmitriči. Bodejť ne, takhle bláznivě ho hnát takový kus cesty!“</p>
			<p class="MLP-text">Druhá nemilá věc, která mu v&#160;první chvíli zkazila náladu, ale které se později tuze nasmál, záležela v&#160;tom, že z&#160;celého proviantu, kterým je Kitty zásobila tak hojně, že s&#160;ním museli vystačit snad alespoň týden, nezbylo nic. Když se Levin vracel unaven a&#160;hladov z&#160;lovu, těšil se na pirožky tak najisto, že cestou už cítil jejich vůni i&#160;chuť v&#160;ústech, zrovna jako Laska větřila zvěř, a&#160;hned si o&#160;ně Filipovi řekl. Vyšlo najevo, že pirožky i&#160;kuřata už jsou pryč.</p>
			<p class="MLP-text">„To je apetýt!“ smál se Stěpan Arkaďjič a&#160;ukázal na Váseňku Veslovského. „Já si zrovna nemohu stěžovat na nechutenství, ale tohle je něco úžasného…“</p>
			<p class="MLP-text">„Inu, co se dá dělat!“ řekl Levin a&#160;zaškaredil se na Veslovského. „Filipe, tak mi dej hovězí.“</p>
			<p class="MLP-text">„Hovězí páni snědli a&#160;kosti jsem dal psům,“ odpověděl Filip. </p>
			<p class="MLP-text">Levinovi to přišlo tak líto, že mrzutě řekl:</p>
			<p class="MLP-text">„Aspoň něco kdybyste mi nechali!“ A&#160;bylo mu do pláče. </p>
			<p class="MLP-text">„Tak vykuchej ty sluky,“ řekl chvějícím se hlasem Filipovi a&#160;na Váseňku se raději ani nedíval. „A&#160;dej do nich kopřivy. A&#160;mně sežeň aspoň trochu mléka.“</p>
			<p class="MLP-text">Už potom, když se napil mléka, zastyděl se, že dal cizímu člověku najevo svou nevoli, a&#160;začal se smát svému hladoveckému rozhořčení.</p>
			<p class="MLP-text">Večer ještě byli na lovu, při kterém i&#160;Veslovskij střelil několik sluk, a&#160;v&#160;noci se vrátili domů.</p>
			<p class="MLP-text">Zpáteční cesta uběhla stejně vesele jako cesta tam. Veslovskij zpíval, s&#160;požitkem vzpomínal na své příhody u&#160;sedláků, kteří ho pozvali na vodku a&#160;říkali mu, aby „se neurazil“. Vzpomínal i&#160;na svá noční dobrodružství s&#160;oříšky a&#160;s&#160;děvečkou a&#160;sedláčkem, který se ho zeptal, jestli je ženatý, a&#160;když se dověděl, že není, řekl mu: „Po cizích ženských moc nešilhej, ale koukej, ať tě bouchne ženidlo.“ Ten výrok byl Veslovskému zvlášť k&#160;smíchu.</p>
			<p class="MLP-text">„Vůbec jsem ohromně spokojený s&#160;naším výletem. A&#160;co vy, Levine?“</p>
			<p class="MLP-text">„Jsem velice spokojený,“ pravil Levin upřímně. Měl nesmírnou radost, že už proti Váseňkovi není zaujat, jak tomu bylo doma, ale že k&#160;němu naopak cítí přátelskou náklonnost.</p>
		</div>
</body>
</html>