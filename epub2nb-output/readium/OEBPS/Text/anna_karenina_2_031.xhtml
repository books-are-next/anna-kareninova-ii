<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina_2-28</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina_2" xml:lang="cs-CZ">
		<div>
			<p id="toc_marker-1-26" class="MLP-uroven2-kapitola"><a id="x.11105"></a>XXVI</p>
			<p class="MLP-text-bez1radku">„Tak co, Kapitonyči?“ řekl Serjoža, když se den před svými narozeninami vrátil zčervenalý a&#160;veselý z&#160;procházky a&#160;podával svůj nabíraný kabátek velikánskému starému vrátnému, který se na malého človíčka shovívavě usmíval. „Byl tu dnes ten obvázaný úředník? Přijal ho tatínek?“</p>
			<p class="MLP-text">„Ano. Jak odešel pan přednosta, hned jsem ho ohlásil,“ řekl vrátný a&#160;vesele mrkl na Serjožu. „Račte prosím, sundám vám kabátek.“</p>
			<p class="MLP-text">„Serjožo!“ ozval se slovanský vychovatel, který se zastavil ve dveřích, vedoucích do vnitřních pokojů. „Svlékněte se sám.“</p>
			<p class="MLP-text">Ale Serjoža, ačkoli slyšel vychovatelův slabý hlas, nedbal napomenutí. Držel se vrátného za opasek a&#160;díval se mu do očí.</p>
			<p class="MLP-text">„A&#160;udělal mu tatínek, co po něm chtěl?“</p>
			<p class="MLP-text">Vrátný přikývl.</p>
			<p class="MLP-text">Obvázaný úředník, který byl už sedmkrát za Alexejem Alexandrovičem s&#160;jakousi žádostí, zajímal jak Serjožu, tak vrátného. Serjoža ho jednou zahlédl v&#160;předsíni a&#160;slyšel, jak dojemně prosí vrátného, aby ho ohlásil. Říkal, že umře i&#160;s&#160;dětmi hlady.</p>
			<p class="MLP-text">Když Serjoža potkal úředníka v&#160;předsíni podruhé, začal se o&#160;něho zajímat.</p>
			<p class="MLP-text">„A&#160;měl radost?“ vyptával se.</p>
			<p class="MLP-text">„Bodejť ne! Divže neskákal, když odcházel.“</p>
			<p class="MLP-text">„A&#160;nepřinesli něco?“ po chvilce mlčení se ptal Serjoža. </p>
			<p class="MLP-text">„Víte, mladý pane,“ řekl vrátný šeptem, potřásaje hlavou, „je tu něco od paní hraběnky.“</p>
			<p class="MLP-text">Serjoža rázem pochopil, že vrátný mluví o&#160;dárku od hraběnky Lydie Ivanovny, který mu poslala k&#160;narozeninám.</p>
			<p class="MLP-text">„Co to povídáš? A&#160;kde?“</p>
			<p class="MLP-text">„Korněj to odnesl k&#160;panu otci. Jistě to bude něco hezkého!“ </p>
			<p class="MLP-text">„Jak je to velké? Asi takhle?“</p>
			<p class="MLP-text">„Kapánek větší, ale bude to pěkná věc.“</p>
			<p class="MLP-text">„Není to knížka?“</p>
			<p class="MLP-text">„Ba ne, spíš něco na hraní. Už běžte, Vasilij Lukič vás volá,“ řekl vrátný, když zaslechl, jak se blíží vychovatelovy kroky. Jemně odstranil ze svého opasku ručku, vězící v&#160;rukavici jen dopola stažené, zamrkal na Serjožu a&#160;pokynem hlavy ukázal na Lukiče.</p>
			<p class="MLP-text">„Už jdu, Vasiliji Lukiči!“ odpověděl Serjoža s&#160;veselým, láskyplným úsměvem, kterým vždy odzbrojil svědomitého Vasilije Lukiče.</p>
			<p class="MLP-text">Serjoža měl tak veselou náladu, odevšad se na něho usmívalo tolik štěstí, že se musel svému příteli vrátnému svěřit také s&#160;radostnou událostí v&#160;rodině, o&#160;které se dověděl na procházce v&#160;Letním sadu od neteře hraběnky Lydie Ivanovny. Ta radost mu připadala zvlášť důležitá, poněvadž současně potkala radost i&#160;úředníka, zatímco on sám se těšil, že dostane hračky. Serjožovi se zdálo, že je dnes takový den, kdy všichni musí mít radost a&#160;být veselí.</p>
			<p class="MLP-text">„Víš, že tatínek dostal Alexandra Něvského?“</p>
			<p class="MLP-text">„Jakpak ne! Už tu byli gratulanti.“</p>
			<p class="MLP-text">„A&#160;má radost?“</p>
			<p class="MLP-text">„Kdopak by neměl radost z&#160;carovy přízně! Však si to pan otec jistě zasloužil,“ řekl vrátný přísně a&#160;vážně.</p>
			<p class="MLP-text">Serjoža se zamyslil a&#160;pozorně hleděl vrátnému do obličeje, který znal do nejmenších podrobností, zvláště vyčnělou bradu mezi šedivými licousy, kterou neviděl nikdo kromě Serjoži, protože se na něho vždycky díval zdola.</p>
			<p class="MLP-text">„No, a&#160;co tvoje dcera, už za tebou dlouho nebyla?“</p>
			<p class="MLP-text">Dcera vrátného byla baletka.</p>
			<p class="MLP-text">„Kdypak by chodila ve všední den po návštěvách? Ony taky mají svoje učení. A&#160;vy máte taky učení, mladý pane, už jděte.“</p>
			<p class="MLP-text">Když Serjoža přišel do učebny, místo aby si sedl k&#160;úkolům, pověděl učiteli svou domněnku, že to, co přinesli, je asi mašinka. „Co myslíte?“ zeptal se.</p>
			<p class="MLP-text">Ale Vasilij Lukič myslil jen na to, že Serjoža se musí učit mluvnici, protože ve dvě hodiny přijde učitel.</p>
			<p class="MLP-text">„Ne, jenom mi řekněte, Vasiliji Lukiči,“ náhle se zeptal Serjoža, když už seděl za pracovním stolkem s&#160;knihou v&#160;ruce, „co je víc než Alexandr Něvskij. Víte, že tatínek dostal Alexandra Něvského?“</p>
			<p class="MLP-text">Vasilij Lukič odpověděl, že víc než Alexandr Něvskij je Vladimír.</p>
			<p class="MLP-text">„A&#160;ještě víc?“</p>
			<p class="MLP-text">„Nejvyšší je Řád svatého Ondřeje Prvně povolaného.“</p>
			<p class="MLP-text">„A&#160;ještě vyšší než Ondřej?“</p>
			<p class="MLP-text">„Nevím.“</p>
			<p class="MLP-text">„Tak vy to taky nevíte?“ Serjoža se opřel lokty o&#160;stůl a&#160;zahloubal se do svých myšlenek.</p>
			<p class="MLP-text">Byly to myšlenky velice spletité a&#160;rozmanité. Uvažoval o&#160;tom, jak otec najednou dostane i&#160;Vladimíra a&#160;Ondřeje a&#160;bude pak při hodině mnohem hodnější, a&#160;jak on sám, až bude velký, dostane všecky řády i&#160;ten, co bude vyšší než Ondřej, až si ho lidé vymyslí. Sotva ho vynaleznou, on si ho zaslouží. Vynaleznou ještě vyšší a&#160;on si ho hned zaslouží.</p>
			<p class="MLP-text">V&#160;takových úvahách mu uběhl čas, a&#160;když učitel přišel, nebyl úkol o&#160;příslovečném určení místa, času a&#160;způsobu hotov a&#160;učitel byl nejen nespokojen, ale byl přímo roztrpčen. Serjožu to dojalo. Necítil se vinen, že se nenaučil úloze; při nejlepší snaze to nedokázal; dokud mu učitel vykládal, věřil a&#160;docela dobře rozuměl, ale jakmile zůstal sám, zanic si nemohl vzpomenout a&#160;pochopit, že krátké a&#160;tak srozumitelné slůvko dobře je <span class="MLP-znak-kurziva-11b">příslovečné určení způsobu.</span> Ale přece mu bylo líto, že učitele zarmoutil, a&#160;chtěl ho nějak potěšit.</p>
			<p class="MLP-text">Zvolil k&#160;tomu okamžik, kdy učitel hleděl do knihy. „Michaile Ivanyči, kdy máte svátek?“ zeptal se náhle.</p>
			<p class="MLP-text">„Měl byste raději myslit na svou práci, svátek nemá pro tvora rozumného nižádný význam. Je to stejný den jako všecky ostatní, kdy musíme pracovat.“</p>
			<p class="MLP-text">Serjoža pozorně pohlédl na učitele, na jeho řídké vousy, na brýle, které se mu svezly pod vytlačenou rýhu na nose, a&#160;zamyslil se tak, že už neslyšel nic, co mu učitel vysvětloval. Chápal, že si učitel nemyslí doopravdy, co říká, vycítil to z&#160;tónu, jakým to bylo řečeno. Ale proč se všichni smluvili, že to budou vykládat pořád stejně a&#160;pořád samé nudné a&#160;zbytečné věci? Proč ho pan učitel od sebe odstrkuje, proč ho nemá rád? Tak se v&#160;duchu smutně tázal a&#160;nemohl najít odpověď.</p>
		</div>
</body>
</html>