<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina_2-51</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina_2" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-2-15" class="MLP-uroven2-kapitola"><a id="x.11146"></a>XV</p>
			<p class="MLP-text-bez1radku">Levin doprovodil ženu nahoru a&nbsp;pak šel za Dolly. Darja Alexandrovna dnes také měla samé mrzutosti. Chodila po pokoji a&nbsp;hněvivě mluvila k&nbsp;děvčátku, které stálo v&nbsp;koutě a&nbsp;brečelo.</p>
			<p class="MLP-text">„Budeš stát celý den na hanbě a&nbsp;obědvat budeš sama, a&nbsp;nedostaneš žádnou panenku a&nbsp;žádné nové šaty ti neušiju,“ říkala. Už nevěděla, jak by ji potrestala.</p>
			<p class="MLP-text">„To je ošklivá holčička!“ obrátila se k&nbsp;Levinovi. „Kde se v&nbsp;ní berou takové ohavné sklony?“</p>
			<p class="MLP-text">„A&nbsp;co vlastně provedla?“ utrousil Levin dosti lhostejně, neboť se chtěl s&nbsp;Dolly poradit o&nbsp;svých problémech, a&nbsp;proto ho mrzelo, že přišel nevhod.</p>
			<p class="MLP-text">„Byli s&nbsp;Gríšou na malinách a&nbsp;tam… Nemohu ani říci, co dělala. Věčná škoda miss Elliot. Tahleta se o&nbsp;nic nestará, je tu jenom pro jméno… Figures vous que la petite…<span class="char-style-override-1"><a id="footnote-3409-22-backlink" class="footnote-link" href="#footnote-3409-22">22</a></span>“</p>
			<p class="MLP-text">A&nbsp;Darja Alexandrovna pověděla Levinovi o&nbsp;Mašině poklesku. „To nic nedokazuje, to vůbec nejsou ošklivé sklony, je to prostě nezbednost,“ uklidňoval ji Levin.</p>
			<p class="MLP-text">„Ale ty jsi nějak mrzutý? Copak máš na srdci?“ ptala se Dolly. „Co se tam děje?“</p>
			<p class="MLP-text">A&nbsp;z&nbsp;tónu, jakým ta otázka byla vyslovena, Levin poznal, že snadno řekne, co říci chce.</p>
			<p class="MLP-text">„Nebyl jsem tam, byli jsme s&nbsp;Kitty sami na zahradě. Pohádali jsme se už podruhé od té doby, co… co přijel Stiva.“</p>
			<p class="MLP-text">Dolly se na něho dívala moudrýma, chápajícíma očima.</p>
			<p class="MLP-text">„No řekni mi, ruku na srdce, nevšimla sis… ne, u&nbsp;Kitty ne… ale že ten pán měl takové způsoby, které se mohou nepříjemně, nejen nepříjemně, ale hrozně, urážlivě dotknout manžela?“</p>
			<p class="MLP-text">„Totiž, jak bych ti to řekla… Zůstaň stát v&nbsp;koutě!“ okřikla Dolly Mášu, která spatřila v&nbsp;matčině tváři nenápadný úsměv a&nbsp;už sebou začala šít. „Ze společenského hlediska by se řeklo, že se chová jako všichni mladí muži. Dvoří se hezké mladé paní a&nbsp;manželu z&nbsp;vyšších kruhů to musí jen lichotit.“</p>
			<p class="MLP-text">„Ano, ano,“ ponuře pravil Levin, „Ale pozorovala jsi něco?“</p>
			<p class="MLP-text">„Nejen já, i&nbsp;Stiva si toho všiml. Po snídani mi bez obalu řekl: Je crois que Veslovskij fait un petit brin de cour à Kitty.“<span class="char-style-override-1"><a id="footnote-3409-23-backlink" class="footnote-link" href="#footnote-3409-23">23</a></span><span class="Footnote-reference char-style-override-4"></span></p>
			<p class="MLP-text">„Výborně, to mi stačí. Vyženu ho!“ řekl Levin.</p>
			<p class="MLP-text">„Copak ses zbláznil?“ vyděsila se Dolly. „Prosím tě, Kosťo, vzpamatuj se!“ řekla se smíchem. „No, teď můžeš jít k&nbsp;Fanny,“ obrátila se k&nbsp;Máše. „Poslyš, jestli chceš, řeknu to Stivovi. On ho odveze pryč. Můžeme říct, že čekáš hosty. Celkem vzato, on se mezi nás nehodí.“</p>
			<p class="MLP-text">„Ne, ne, řeknu mu sám.“</p>
			<p class="MLP-text">„Ale ty se s&nbsp;ním pohádáš.“</p>
			<p class="MLP-text">„Vůbec ne. Bude to ohromně veselé,“ řekl Levin a&nbsp;opravdu vesele blýskl očima. „Tak už jí odpusť, Dolly! Ona to víckrát neudělá,“ přimlouval se za malou hříšnici, která nešla za Fanny, nerozhodně stála před matkou a&nbsp;se sklopenou hlavou čekala, až se na ni podívá.</p>
			<p class="MLP-text">Matka na ni pohlédla. Dívenka se usedavě rozplakala, zabořila se obličejem matce do klína a&nbsp;Dolly jí položila na hlavu hubenou něžnou ruku.</p>
			<p class="MLP-text">„Co s&nbsp;ním vůbec máme společného?“ pomyslil si Levin a&nbsp;šel hledat Veslovského.</p>
			<p class="MLP-text">Když procházel předsíní, kázal zapřáhnout do kolesky, která měla jet na nádraží.</p>
			<p class="MLP-text">„Včera se zlámaly pera,“ hlásil sluha.</p>
			<p class="MLP-text">„Tak do tarantasu<span class="char-style-override-1"><a id="footnote-3409-24-backlink" class="footnote-link" href="#footnote-3409-24">24</a></span>, ale honem. Kde je host?“</p>
			<p class="MLP-text">„Pán šel do svého pokoje.“</p>
			<p class="MLP-text">Levin zastihl Váseňku ve chvíli, kdy už si vybalil kufr, rozložil nové boty a&nbsp;teď si zkoušel vysoké kamaše, neboť se chystal, že si vyjede na koni.</p>
			<p class="MLP-text">Snad že se Levin nějak zvláštně tvářil, anebo že sám Váseňka už tušil, že malý flirt, který si začal, je v&nbsp;této rodině nemístný&nbsp;– ale byl Levinovým příchodem poněkud zmaten (pokud je toho muž velkého světa schopen).</p>
			<p class="MLP-text">„Vy jezdíte na koni v&nbsp;kamaších?“</p>
			<p class="MLP-text">„Ano, člověk se tolik neumaže,“ pravil Váseňka. Dal tlustou nohu na židli, aby si zapnul spodní háček, a&nbsp;vesele, dobrácky se usmíval.</p>
			<p class="MLP-text">Byl to bezesporu hodný hoch a&nbsp;Levinovi ho přišlo líto. Zároveň mu bylo hanba jako pánu domu, když postihl ve Váseňkově pohledu ostych.</p>
			<p class="MLP-text">Na stole ležel kus hole, kterou zlomili dnes dopoledne při tělocviku, když se pokoušeli zdvihnout provlhlá bradla. Levin vzal zbytek hole do ruky a&nbsp;ulamoval rozštěpenou špičku z&nbsp;rozpaků, jak začít.</p>
			<p class="MLP-text">„Chtěl jsem…“ Už se málem zarazil, ale vzpomněl si na Kitty a&nbsp;na všecko, co bylo, odhodlaně se mu podíval do očí a&nbsp;najednou řekl: „Dal jsem vám zapřáhnout.“</p>
			<p class="MLP-text">„Totiž, jak to?“ s&nbsp;údivem začal Váseňka. „Kam pojedeme?“</p>
			<p class="MLP-text">„Vy pojedete na dráhu,“ nevrle řekl Levin a&nbsp;uštipoval třísky z&nbsp;hole.</p>
			<p class="MLP-text">„Vy odjíždíte, anebo se něco stalo?“</p>
			<p class="MLP-text">„Stalo se, že čekám hosty,“ pravil Levin a&nbsp;silnými prsty ulamoval kousky z&nbsp;rozštípnuté hole stále rychleji a&nbsp;rychleji. „A&nbsp;ani nečekám hosty a&nbsp;nic se nestalo, ale žádám vás, abyste odjel. Můžete si mou nezdvořilost vysvětlit, jak chcete.“</p>
			<p class="MLP-text">Váseňka se vztyčil.</p>
			<p class="MLP-text">„Prosím, abyste mi to vysvětlil <span class="MLP-znak-kurziva-11b">vy,“</span> pravil důstojně, když konečně pochopil.</p>
			<p class="MLP-text">„Nemohu vám nic vysvětlovat,“ řekl Levin tiše a&nbsp;zvolna, aby nebylo znát, jak se mu třese brada. „A&nbsp;raději se neptejte.“</p>
			<p class="MLP-text">A&nbsp;jelikož už všecky roztřepené třísky byly ulámané, zaťal Levin prsty do tlustých konečků, roztrhl hůl vedví a&nbsp;pohotově zachytil padající polovinu.</p>
			<p class="MLP-text">Ty ruce, křečovitě se pohybující, ty svaly, které dnes dopoledne ohmatával při cvičení, blýskající oči, tichý hlas a&nbsp;třesoucí se brada, to všecko Váseňku patrně přesvědčilo víc než slova. Pokrčil rameny a&nbsp;s&nbsp;opovržlivým úsměvem se uklonil.</p>
			<p class="MLP-text">„Mohl bych mluvit s&nbsp;Oblonským?“</p>
			<p class="MLP-text">Pokrčení ramen ani úsměv Levina nijak nerozčilil. Co nakonec Veslovskému zbývalo?</p>
			<p class="MLP-text">„Hned ho k&nbsp;vám pošlu.“</p>
			<p class="MLP-text">„Co je to za nesmysl!“ řekl Stěpan Arkaďjič Levinovi. Dověděl se od přítele, že dostal vyhazov, vyhledal tedy Levina na zahradě, kde se procházel v&nbsp;očekávání, až host odjede. „Vždyť je to směšné! Co ti zas přeletělo přes nos? To je přece svrchovaně směšné! Co tě to napadlo, když mladý muž…“</p>
			<p class="MLP-text">Ale Levinovi opravdu něco přeletělo přes nos a&nbsp;asi se ještě nezotavil, protože zase zbledl, když Stěpan Arkaďjič chtěl vykládat příčinu, a&nbsp;honem ho přerušil:</p>
			<p class="MLP-text">„Prosím tě, nic mi nevysvětluj! Nemohl jsem jinak! Moc se stydím před tebou i&nbsp;před ním. Ale pro něho myslím nebude žádné neštěstí, když odjede, kdežto mně a&nbsp;mojí ženě je jeho přítomnost nemilá.“</p>
			<p class="MLP-text">„Ale pro něho je to urážka! A&nbsp;pak je to směšné.“</p>
			<p class="MLP-text">„A&nbsp;pro mne je to nejen urážka, ale i&nbsp;utrpení! A&nbsp;já jsem nic zlého neudělal a&nbsp;nevím, proč bych měl trpět!“</p>
			<p class="MLP-text">„Inu, tohle jsem od tebe nečekal. Člověk může žárlit, ale v&nbsp;takové míře, to už je vrchol směšnosti!“</p>
			<p class="MLP-text">Levin se prudce otočil, šel dál do aleje a&nbsp;chodil sám sem a&nbsp;tam. Brzo zadrkotal tarantas a&nbsp;Levin skrz stromy viděl, jak Váseňka ve své skotské čapce sedí na seně (jako z&nbsp;udělání neměl tarantas sedátko) a&nbsp;poskakuje při každém nárazu a&nbsp;tak projel alejí.</p>
			<p class="MLP-text">Co zas ještě tohle? Z&nbsp;domu vyběhl sluha a&nbsp;zastavil tarantas. Šlo o&nbsp;strojníka, na něhož Levin dočista zapomněl. Strojník se ukláněl a&nbsp;cosi říkal Veslovskému. Pak si vlezl do tarantasu a&nbsp;odjeli spolu.</p>
			<p class="MLP-text">Stěpan Arkaďjič a&nbsp;kněžna byli Levinovým jednáním pobouřeni. A&nbsp;on sám cítil, že je vrcholně směšný, a&nbsp;zároveň si připadal hrozně provinile a&nbsp;zahanbeně. Ale když si vzpomněl, co všecko s&nbsp;ženou vytrpěli, a&nbsp;kladl si otázku, jak by se zachoval podruhé, odpověděl si, že navlas stejně.</p>
			<p class="MLP-text">Nicméně na sklonku dne všichni (kromě kněžny, která Levinovi nechtěla ten kousek odpustit) nesmírně pookřáli a&nbsp;rozjařili se jako děti, když si odpykaly trest, nebo jako dospělí po skličující oficiální návštěvě, takže večer, když kněžna odešla, mluvilo se už o&nbsp;Váseňkově vyhoštění jako o&nbsp;pradávné události. Dolly zdědila po otci komický vypravěčský talent a&nbsp;Váreňka se teď prohýbala smíchy, když Dolly potřetí a&nbsp;počtvrté&nbsp;– vždy s&nbsp;novými humornými dodatky&nbsp;– vyprávěla, jak se zrovna chystala uvázat si na hostovu počest nové stužky a&nbsp;už mířila do salónu, když najednou uslyšela starou rachotinu. A&nbsp;vida! Kdo v&nbsp;té rachotině nesedí, jako Váseňka! Sám Váseňka se svou skotskou čapkou, s&nbsp;romancemi i&nbsp;s&nbsp;kamašemi tu sedí na seně.</p>
			<p class="MLP-text">„Kdybys dal aspoň zapřáhnout do kočáru! No ne, a&nbsp;pak slyším: Počkejte! Už jsem si myslila, že byl vzat na milost. Koukám, jak mu tam posadili tlustého Němce, a&nbsp;už je vezli… A&nbsp;tak mi moje mašličky nebyly nic platné!“</p>
<p class="MLP-text"><br/></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-22" class="footnote-anchor" href="#footnote-3409-22-backlink">22</a>  Představte si, že ta holčička... <span class="MLP-znak-kurziva-9b char-style-override-3">(franc.)</span></p>
				</div>
				<div class="footnote">
					<p class="MLP-pozn-pod-carou"><a id="footnote-3409-23" class="footnote-anchor" href="#footnote-3409-23-backlink">23</a>  Myslím, že Veslovskij se Kitty trochu dvoří. <span class="MLP-znak-kurziva-9b char-style-override-3">(franc.)</span></p>
				</div>
				<div class="footnote">
					<p class="MLP-pozn-pod-carou"><a id="footnote-3409-24" class="footnote-anchor" href="#footnote-3409-24-backlink">24</a> Krytý vůz na dlouhém pružinovém podvozku používaný zejména na ruském venkově. <span class="char-style-override-2">Pozn. red.</span></p>
				</div>
			</div>
		</div>
</body>
</html>