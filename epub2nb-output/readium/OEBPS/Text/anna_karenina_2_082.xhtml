<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina_2-79</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina_2" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-3-10" class="MLP-uroven2-kapitola"><a id="x.11207"></a>X</p>
			<p class="MLP-text-bez1radku">Šla ho uvítat a&nbsp;nijak se netajila radostí, že ho vidí. A&nbsp;v&nbsp;klidu, s&nbsp;jakým mu podala energickou malou ruku, ho představila Vorkujevovi a&nbsp;ukázala na hezké ryšavé děvčátko, které tu sedělo nad ruční prací a&nbsp;které nazvala svou schovankou, v&nbsp;tom klidu poznával Levin příjemné vystupování dámy velkého světa, vždy klidné a&nbsp;přirozené.</p>
			<p class="MLP-text">„Těší mě, velice mě těší,“ opakovala a&nbsp;ta prostá slova nabyla v&nbsp;jejích ústech pro Levina nějak zvláštního významu. „Znám vás dávno a&nbsp;líbíte se mi. Jednak že jste Stivův přítel, jednak kvůli vaší paní… Znala jsem ji velmi krátce, ale zanechala ve mně dojem jako rozkošné poupě, ano, poupě. A&nbsp;bude už brzo matkou!“</p>
			<p class="MLP-text">Mluvila nenuceně a&nbsp;zvolna, občas přenesla pohled z&nbsp;Levina na bratra; Levin vytušil, že zapůsobil dobrým dojmem, a&nbsp;rázem se cítil v&nbsp;její přítomnosti volně, prostě a&nbsp;hezky, jako by se s&nbsp;ní znal od malička.</p>
			<p class="MLP-text">„Přestěhovali jsme se s&nbsp;Ivanem Petrovičem do pracovny k&nbsp;Alexejovi,“ odpověděla na otázku Stěpana Arkaďjiče, jestli se tu smí kouřit, „právě kvůli kouření.“ Pohlédla na Levina a&nbsp;místo otázky, zda kouří, si přisunula pouzdro z&nbsp;želvoviny a&nbsp;vzala si cigaretu.</p>
			<p class="MLP-text">„Co dělá zdraví?“ zeptal se jí bratr.</p>
			<p class="MLP-text">„Jde to jakžtakž. Nervy jako vždycky.“</p>
			<p class="MLP-text">„Že je to ohromné?“ řekl Stěpan Arkaďjič, když si všiml, že se Levin dívá na podobiznu.</p>
			<p class="MLP-text">„Jakživ jsem neviděl lepší podobiznu.“</p>
			<p class="MLP-text">„A&nbsp;podoba je neobyčejně výstižná, viďte?“ pravil Vorkujev.</p>
			<p class="MLP-text">Levin se podíval z&nbsp;podobizny na originál. Anninu tvář ozářil v&nbsp;okamžiku, kdy na sobě ucítila jeho pohled, zvláštní jas. Levin zrudl, a&nbsp;aby zakryl rozpaky, chtěl se zeptat, kdy naposledy viděla Darju Alexandrovnu. Ale Anna v&nbsp;té chvíli začala:</p>
			<p class="MLP-text">„Zrovna jsme s&nbsp;Ivanem Petrovičem mluvili o&nbsp;Vaščenkovových nejnovějších obrazech. Viděl jste je?“</p>
			<p class="MLP-text">„Ano, viděl.“</p>
			<p class="MLP-text">„Ale promiňte, přerušila jsem vás, chtěl jste něco říci…“</p>
			<p class="MLP-text">Levin se zeptal, kdy naposledy viděla Dolly.</p>
			<p class="MLP-text">„Včera byla u&nbsp;mne. Je moc rozzlobená na gymnázium kvůli Gríšovi. Profesor latiny byl k&nbsp;němu nějak nespravedlivý.“</p>
			<p class="MLP-text">„Ano, ty obrazy jsem viděl. Moc se mi nelíbily,“ vrátil se Levin k&nbsp;rozmluvě, kterou prve navázala.</p>
			<p class="MLP-text">Teď už nemluvil s&nbsp;takovým řemeslným poměrem k&nbsp;věci, jako hovořil dnes dopoledne. V&nbsp;rozmluvě s&nbsp;ní nabývalo každé slovo zvláštního významu. A&nbsp;hezky se s&nbsp;ní rozprávělo, ale ještě příjemnější bylo ji poslouchat.</p>
			<p class="MLP-text">Anna mluvila nejen přirozeně a&nbsp;chytře, ale chytře a&nbsp;jaksi ledabyle, nepřisuzovala žádnou cenu svým myšlenkám, ale zato přičítala velkou cenu myšlenkám společníka.</p>
			<p class="MLP-text">Řeč se stočila na nový umělecký směr, na nové ilustrace k&nbsp;bibli od francouzského malíře. Vorkujev vytýkal malíři realismus, zabíhající do hrubosti. Levin poznamenal, že Francouzi zašli v&nbsp;konvenčnosti v&nbsp;umění nejdál ze všech, a&nbsp;tudíž spatřují obzvláštní zásluhu v&nbsp;návratu k&nbsp;realismu. V&nbsp;tom, že už nelžou, vidí poezii.</p>
			<p class="MLP-text">Žádný vlastní moudrý výrok ještě nikdy nezpůsobil Levinovi takové potěšení jako toto. Anna se pojednou všecka rozjasnila, když náhle zvážila jeho myšlenku. Zasmála se.</p>
			<p class="MLP-text">„Směju se,“ pravila, „jako se smějeme, když vidíme hodně výstižnou podobiznu. To, co jste řekl, dokonale charakterizuje dnešní francouzské umění, malířství i&nbsp;literaturu: Zola, Daudet. Ale snad je to tak vždycky, že se tvoří koncepce ze smyšlených konvenčních postav, a&nbsp;potom&nbsp;– všechny kombinace jsou hotové, smyšlené postavy se omrzely, a&nbsp;začínají se vymýšlet přirozenější, pravdivější postavy.“</p>
			<p class="MLP-text">„Zcela správně!“ řekl Vorkujev.</p>
			<p class="MLP-text">„Tak vy jste byli v&nbsp;klubu?“ obrátila se Anna k&nbsp;bratrovi.</p>
			<p class="MLP-text">„Ano, toto je žena!“ myslil si Levin a&nbsp;v&nbsp;zapomnění upřeně hleděl na její krásnou živou tvář, která se teď náhle úplně proměnila. Levin neslyšel, o&nbsp;čem mluví skloněná k&nbsp;bratrovi, ale byl ohromen změnou v&nbsp;jejím výraze. Její tvář, dosud tak krásná ve svém klidu, najednou teď vyjadřovala podivnou zvědavost, hněv a&nbsp;hrdost. Ale trvalo to jen malou chvilku. Přimhouřila oči, jako by se na něco rozpomínala.</p>
			<p class="MLP-text">„No, to vlastně nemůže nikoho zajímat,“ řekla a&nbsp;obrátila se k&nbsp;Angličance: „Please order the tea in the drawing-room.“<span class="char-style-override-1"><a id="footnote-3409-47-backlink" class="footnote-link" href="#footnote-3409-47">47</a></span> </p>
			<p class="MLP-text">Dívka vstala a&nbsp;odešla.</p>
			<p class="MLP-text">„Jak to dopadlo, udělala zkoušku?“ zeptal se Stěpan Arkaďjič. </p>
			<p class="MLP-text">„Výborně. Velice nadané děvče a&nbsp;milá povaha.“</p>
			<p class="MLP-text">„Nakonec ji budeš mít radši než vlastní dceru.“</p>
			<p class="MLP-text">„To je hned vidět muže. V&nbsp;lásce neexistuje mít radši nebo méně rád. K&nbsp;dceři cítím jednu lásku a&nbsp;ji zas mám ráda jinak.“</p>
			<p class="MLP-text">„Pořád Anně Arkaďjevně říkám,“ ozval se Vorkujev, „kdyby aspoň setinu té energie, kterou věnuje té Angličance, věnovala společné věci, totiž výchově ruských dětí, že by vykonala velikou, užitečnou práci.“</p>
			<p class="MLP-text">„Myslete si, co chcete, ale to jsem nedokázala. Hrabě Alexej Kirillovič mě velice nabádal (při slovech <span class="MLP-znak-kurziva-11b">hrabě Alexej Kirillovič</span> pohlédla s&nbsp;nesmělou prosbou na Levina, a&nbsp;ten jí bezděčně odvětil uctivým přisvědčujícím pohledem), nabádal mě, abych se věnovala škole na vesnici. Byla jsem tam několikrát. Ty děti jsou moc milé, ale nedokázala jsem k&nbsp;té práci přilnout. Říkáte energie. Energie je založena na lásce. Ale láska se nedá vynutit, nedá si poroučet. Vidíte, tohle děvče jsem si oblíbila, sama nevím proč.“</p>
			<p class="MLP-text">A&nbsp;opět pohlédla na Levina. Úsměv i&nbsp;pohled, obojí mu pravilo, že se obrací ve své řeči jen k&nbsp;němu, poněvadž si váží jeho mínění a&nbsp;zároveň ví už předem, že si rozumějí.</p>
			<p class="MLP-text">„To úplně chápu,“ odpověděl Levin. „Škole a&nbsp;vůbec podobným institucím nelze odevzdat srdce a&nbsp;myslím, že právě proto přinášejí ty filantropické instituce tak mizivé výsledky.“</p>
			<p class="MLP-text">Anna chvíli mlčela, potom se usmála.</p>
			<p class="MLP-text">„Ano, ano,“ přisvědčila. „Já jsem to nikdy nedokázala. Je n’ai pas le coeur assez large,<span class="char-style-override-1"><a id="footnote-3409-48-backlink" class="footnote-link" href="#footnote-3409-48">48</a></span> abych si zamilovala celý sirotčinec s&nbsp;protivnými děvčaty. To se mi nikdy nedařilo. Je tolik žen, které si z&nbsp;toho udělaly společenské postavení. A&nbsp;dnes tím spíš,“ řekla se smutným, důvěřivým výrazem, obracejíc se navenek k&nbsp;bratrovi, ale ve skutečnosti patrně jen k&nbsp;Levinovi. „Ani dnes, kdy bych tolik potřebovala jakékoli zaměstnání, nedokážu to.“ A&nbsp;vtom se zamračila (Levin pochopil, že se mračí na sebe samu proto, že mluví o&nbsp;sobě) a&nbsp;obrátila řeč jinam. „Vím o&nbsp;vás,“ řekla Levinovi, „že jste špatný občan, a&nbsp;hájila jsem vás, jak jsem dovedla.“</p>
			<p class="MLP-text">„A&nbsp;jak jste mě hájila?“</p>
			<p class="MLP-text">„Podle toho, jak vypadal útok. Ale není libo čaj?“ Vstala a&nbsp;vzala do ruky knihu v&nbsp;safiánové vazbě.</p>
			<p class="MLP-text">„Dejte mi to, Anno Arkaďjevno,“ řekl Vorkujev a&nbsp;ukázal na knihu. „Stojí to rozhodně za to.“</p>
			<p class="MLP-text">„Kdepak, je to všecko tak nehotové.“</p>
			<p class="MLP-text">„Říkal jsem mu o&nbsp;tom,“ obrátil se Oblonskij a&nbsp;ukázal na Levina.</p>
			<p class="MLP-text">„Tos neměl. Moje psaní, to je něco podobného jako ty vyřezávané košíčky z&nbsp;vězení, které mi kdysi prodávala Líza Mercalovová. Měla v&nbsp;tom spolku na starosti věznice,“ obrátila se k&nbsp;Levinovi. „A&nbsp;ti chudáci konali pravé divy trpělivosti.“</p>
			<p class="MLP-text">A&nbsp;Levin postřehl ještě další rys u&nbsp;té ženy, která se mu tak neobyčejně zalíbila. Kromě moudrosti, půvabu a&nbsp;krásy se vyznačovala upřímností. Nechtěla před ním skrývat veškerou tíhu svého postavení. Když domluvila, vzdychla, její tvář pojednou nabyla přísného výrazu a&nbsp;nějak zkameněla. S&nbsp;tímto výrazem ve tváři byla ještě krásnější než předtím; ale byl to výraz nový; byl mimo okruh výrazů, zářících štěstím a&nbsp;rozdávajících štěstí, jež malíř zachytil na podobizně. Levin se podíval ještě jednou na podobiznu a&nbsp;na její postavu, když se zavěsila do bratra a&nbsp;procházela s&nbsp;ním vysokými dveřmi, a&nbsp;tu pocítil něhu i&nbsp;soucit, kterým se sám divil.</p>
			<p class="MLP-text">Vybídla Levina a&nbsp;Vorkujeva, aby šli do salónu, a&nbsp;sama se zdržela s&nbsp;bratrem, neboť si s&nbsp;ním chtěla o&nbsp;něčem promluvit. O&nbsp;čem asi?</p>
			<p class="MLP-text">O&nbsp;rozvodu, o&nbsp;Vronském, o&nbsp;tom, co dělá v&nbsp;klubu, či snad o&nbsp;něm, o&nbsp;Levinovi? Otázka, o&nbsp;čem Anna mluví se Stěpanem Arkaďjičem, Levina tolik vzrušovala, že téměř ani nevnímal, co mu Vorkujev vykládal o&nbsp;přednostech románu pro děti, který Anna napsala.</p>
			<p class="MLP-text">Příjemná, obsažná debata při čaji pokračovala. Ani jednou nenastal okamžik, kdy by bylo třeba pracně hledat námět k&nbsp;rozhovoru, ale naopak bylo znát, že člověk ani nestačí vypovědět všecko, co by chtěl, ale rád se odmlčí a&nbsp;poslouchá, co říká druhý. A&nbsp;všechno, co říkali, a&nbsp;to nejen ona, ale i&nbsp;Vorkujev a&nbsp;Oblonskij, vše nabývalo&nbsp;– jak se zdálo Levinovi&nbsp;– zvláštního významu tím, že tomu věnovala pozornost a&nbsp;činila k&nbsp;tomu poznámky.</p>
			<p class="MLP-text">Levin sledoval zajímavý rozhovor a&nbsp;přitom ji neustále zálibně pozoroval, obdivoval se její kráse a&nbsp;inteligenci, její vzdělanosti a&nbsp;zároveň prostotě a&nbsp;srdečnosti. Poslouchal, hovořil a&nbsp;neustále přemýšlel o&nbsp;ní, o&nbsp;jejím vnitřním životě, a&nbsp;snažil se uhádnout její city. Kdysi ji tak přísně odsuzoval, ale dnes ji jakýmsi zvláštním myšlenkovým pochodem omlouval, přitom ji litoval a&nbsp;obával se, že Vronskij ji dost nechápe. Když se Stěpan Arkaďjič zvedl kolem jedenácté hodiny k&nbsp;odchodu (Vorkujev odjel už dříve), zdálo se Levinovi, že přišel teprve před chvílí. Vstal také, ač nerad.</p>
			<p class="MLP-text">„Sbohem,“ řekla Anna. Držela ho za ruku a&nbsp;dívala se mu do očí vábivým pohledem. „Jsem velice ráda, že led je prolomen.“</p>
			<p class="MLP-text para-style-override-1">Pustila jeho ruku a&nbsp;přimhouřila oči.<span></span></p>
			<p class="MLP-text">„Vyřiďte své paní, že ji mám ráda stejně jako dřív, a&nbsp;nemůže-li mi odpustit mé postavení, pak jí přeji, aby mi nikdy nemusela odpouštět. Aby někdo mohl odpustit, musel by prožít, co jsem prožila já, a&nbsp;toho ať ji bůh uchrání.“</p>
			<p class="MLP-text">„Jistě, ano, vyřídím…,“ řekl Levin s&nbsp;uzarděním.</p>
<p class="MLP-text"><br/></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-47" class="footnote-anchor" href="#footnote-3409-47-backlink">47</a>  Dej prosím prostřít k čaji v salóně. <span class="MLP-znak-kurziva-9b char-style-override-3">(angl.)</span></p>
				</div>
				<div class="footnote">
					<p class="MLP-pozn-pod-carou"><a id="footnote-3409-48" class="footnote-anchor" href="#footnote-3409-48-backlink">48</a>  Nemám dost široké srdce. <span class="MLP-znak-kurziva-9b char-style-override-3">(franc.)</span></p>
				</div>
			</div>
		</div>
</body>
</html>