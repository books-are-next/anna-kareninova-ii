<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>anna_karenina_2-74</title>
		<link href="../Styles/anna_karen_idstyles.css" rel="stylesheet" type="text/css"/>
	</head>
	<body id="anna_karenina_2" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-3-5" class="MLP-uroven2-kapitola">V</p>
			<p class="MLP-text-bez1radku">Na matiné byly na pořadu dvě velice zajímavé skladby.</p>
			<p class="MLP-text">První byla fantazie <span class="MLP-znak-kurziva-11b">Král Lear na pusté pláni</span>, druhý byl kvartet věnovaný památce Bachově. Obě skladby byly nové, byly komponovány v&nbsp;novém duchu a&nbsp;Levin si o&nbsp;nich chtěl utvořit vlastní mínění. Doprovodil švagrovou k&nbsp;jejímu sedadlu a&nbsp;sám si stoupl ke sloupu a&nbsp;umínil si, že bude poslouchat co nejpozorněji a&nbsp;nejsvědomitěji. Snažil se nerozptylovat a&nbsp;nekazit si dojem pohledem na dirigenta s&nbsp;bílou vázankou, mávajícího rukama, což vždycky tak nemile ruší poslech hudby, snažil se nevidět dámy v&nbsp;kloboucích, které si na koncert pečlivě ovázaly uši stuhami, a&nbsp;všecky ty osoby, které se buď nezabývaly ničím, anebo měly nejrozmanitější zájmy, jenom ne zájem o&nbsp;hudbu. Snažil se vyhnout setkání s&nbsp;hudebními odborníky a&nbsp;s&nbsp;mluvky. Stál se zrakem upřeným dolů před sebe a&nbsp;poslouchal.</p>
			<p class="MLP-text">Ale čím déle poslouchal fantazii <span class="MLP-znak-kurziva-11b">Král Lear</span>, tím vzdálenější se mu jevila možnost, aby si o&nbsp;ní utvořil nějaký určitý názor. Hudební vyjádření citu neustále počínalo, jaksi se soustřeďovalo, ale vzápětí se rozpadávalo na úryvky nových počátků hudebních výrazů a&nbsp;někdy prostě na zvuky, ničím než skladatelovým rozmarem navzájem nepodmíněné, ale přitom velice složité. Ale i&nbsp;tyto zlomky hudebních výrazů, leckdy pěkných, byly nepříjemné, protože přicházely naprosto neočekávaně a&nbsp;bez přípravy. Veselí i smutek, zoufalství, něha i&nbsp;vítězosláva přicházely zcela nezákonitě jako city šílence. A&nbsp;stejně jako u&nbsp;šílence ty city náhle pomíjely.</p>
			<p class="MLP-text">Celou tu dobu, co hráli fantazii, připadal si Levin jako hluchý, který se dívá na tančící. Byl nadobro zmaten, když skladba skončila, a&nbsp;pociťoval velkou únavu z&nbsp;napjaté pozornosti, nijak neodměněné. Ze všech stran se ozval bouřlivý potlesk. Všichni vstali, začali promenovat a&nbsp;rozhovořili se. Aby si z&nbsp;dojmu jiných ujasnil své <span>pochybnosti</span>, šel Levin vyhledat znalce a&nbsp;byl rád, když zahlédl jednoho z&nbsp;proslulých odborníků v&nbsp;rozhovoru se svým známým Pescovem.</p>
			<p class="MLP-text">„Pozoruhodné!“ zněl Pescovův sytý bas. „Dobrý den, Konstantine Dmitriči. Zvlášť názorná a&nbsp;řekl bych plastická a&nbsp;úžasně barvitá je pasáž, kde tušíte příchod Kordelie, kde žena, das ewig weibliche<span class="char-style-override-1"><a id="footnote-3409-45-backlink" class="footnote-link" href="#footnote-3409-45">45</a></span>, podstupuje zápas s&nbsp;osudem. Není-liž pravda?“</p>
			<p class="MLP-text">„Totiž jak to, Kordelie?“ nesměle se otázal Levin, ježto nadobro zapomněl, že fantazie líčí krále Leara na pusté pláni.</p>
			<p class="MLP-text">„Přichází Kordelie… prosím!“ řekl Pescov, ťukl prsty do hladkého programu, který držel v&nbsp;ruce, a&nbsp;podal jej Levinovi.</p>
			<p class="MLP-text">Teprve teď si Levin vzpomněl na název fantazie a&nbsp;pospíšil si přečíst ruský překlad Shakespearových veršů, otištěný na rubu programu.</p>
			<p class="MLP-text">„Bez toho není možné skladbu sledovat,“ obrátil se Pescov k&nbsp;Levinovi, neboť jeho společník odešel a&nbsp;Pescov neměl nikoho jiného, s&nbsp;kým by si pohovořil.</p>
			<p class="MLP-text">V&nbsp;přestávce se mezi Levinem a&nbsp;Pescovem rozproudila debata o&nbsp;přednostech a&nbsp;nedostatcích wagnerovského směru v&nbsp;hudbě. Levin dokazoval, že omyl Wagnerův i&nbsp;všech jeho následovníků je v&nbsp;tom, že hudba chce zasahovat do oblasti jiného umění, že stejně chybuje poezie, když líčí rysy obličeje, což má činit malířství, a&nbsp;jako příklad takového omylu uvedl sochaře, který si usmyslil vytesat z&nbsp;mramoru stíny poetických přeludů, vznášející se kolem básníkovy postavy na piedestalu. „Ty stíny vypadají u&nbsp;sochaře tak málo jako stíny, že se dokonce opírají o&nbsp;žebřík,“ pravil Levin. Ta věta se mu líbila, ale nepamatoval se, zda ji už někdy před Pescovem nevyslovil, a&nbsp;když to nyní řekl, upadl do rozpaků. Pescov naopak dokazoval, že umění je jenom jedno a&nbsp;že může dosáhnout nejdokonalejšího projevu jen spojením všech výrazových možností.</p>
			<p class="MLP-text">Druhé číslo koncertu už Levin nemohl poslouchat. Pescov si stoupl vedle něho a&nbsp;skoro pořád na něho mluvil, odsuzoval tuto skladbu pro její přílišnou, nasládlou falešnou prostotu a&nbsp;přirovnával ji k&nbsp;prostotě preraffaelitů v&nbsp;malířství. Na odchodu Levin potkal ještě mnoho známých, s&nbsp;nimiž pohovořil jak o&nbsp;politice, tak o&nbsp;hudbě i&nbsp;o&nbsp;společných známých. Mimo jiné potkal i&nbsp;hraběte Bola, u&nbsp;něhož měl vykonat zdvořilostní návštěvu, na kterou docela zapomněl.</p>
			<p class="MLP-text">„Tak jeďte teď,“ radila mu Lvovová, když se jí svěřil, „možná že vás nepřijmou, a&nbsp;pak přijeďte na zasedání pro mne. Ještě to stihnete.“</p>
<p class="MLP-text"><br/></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-45" class="footnote-anchor" href="#footnote-3409-45-backlink">45</a>  Věčné ženství. <span class="MLP-znak-kurziva-9b char-style-override-3">(něm.)</span></p>
				</div>
			</div>
		</div>
</body>
</html>