<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XXX">
    <meta name="apple-mobile-web-app-capable" content="yes">
    <title>XXX • Anna Kareninová II</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_2_101.html">
    <link rel="next" href="./anna_karenina_2_103.html">
    <meta name="nb-order" content="101">
    <link rel="self" href="anna_karenina_2_102.html">
    <meta name="nb-identifier" content="tolstoj-anna-kareninova-ii-17ee202">
    <meta name="nb-role" content="chapter">
  </head>
  <body data-nb-words="1079" data-nb-chars="6044" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_2_101.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XXX</span></h1>
        <p class="chunk" data-nb-ref-number="2" data-nb-words="27" data-nb-chars="156"><span class="idea" data-nb-ref-number="2" id="idea2" data-nb-words="27" data-nb-chars="156">Zase jedu! Zase všecko chápu, řekla si&nbsp;Anna, jakmile se&nbsp;koleska houpavě rozjela a&nbsp;zahrčela na&nbsp;drobné dlažbě, a&nbsp;opět se&nbsp;začaly střídat dojmy jeden za&nbsp;druhým.</span></p>
        <p class="chunk" data-nb-ref-number="3" data-nb-words="296" data-nb-chars="1675"><span class="idea" data-nb-ref-number="3" id="idea3" data-nb-words="296" data-nb-chars="1675">V&nbsp;čem se&nbsp;mi&nbsp;to&nbsp;naposled tak hezky přemýšlelo? vzpomínala usilovně. Ťuťkin, coiffeur? Ne, to&nbsp;ne. Ovšemže, o&nbsp;tom, co&nbsp;říká Jašvin: boj o&nbsp;bytí a&nbsp;nenávist&nbsp;– to&nbsp;je&nbsp;to&nbsp;jediné, co&nbsp;lidi spojuje. Ne, zbytečně se&nbsp;namáháte, v&nbsp;duchu oslovila společnost v&nbsp;kolesce s&nbsp;dvěma páry koní, která nejspíš jela za&nbsp;zábavou někam za&nbsp;město. Ani pes, kterého si&nbsp;vezete s&nbsp;sebou, vám nepomůže. Sobě neutečete. Vrhla pohled směrem, kterým se&nbsp;otáčel Petr, a&nbsp;uviděla továrního dělníka opilého do&nbsp;němoty, až&nbsp;se&nbsp;mu&nbsp;klátila hlava. Strážník ho&nbsp;někam vezl. Tenhle snad spíš, napadlo ji. My&nbsp;s&nbsp;hrabětem Vronským jsme také nenalezli uspokojení, třebaže jsme si&nbsp;tolik slibovali. A&nbsp;to ostré světlo, v&nbsp;kterém Anna všecko viděla, otočila teď poprvé na&nbsp;jejich vztah, ačkoliv dřív se&nbsp;těm myšlenkám vyhýbala. Co&nbsp;v&nbsp;ní hledal! Ani ne&nbsp;tak lásku, jako spíš ukojení marnivosti. Vzpomínala na&nbsp;jeho slova, na&nbsp;výraz jeho obličeje, připomínající poslušného stavěcího psa, jaký míval na&nbsp;začátku jejich poměru. A&nbsp;dnes vše nasvědčovalo, že&nbsp;se&nbsp;nemýlí. Ano, byl to&nbsp;triumf marnivého úspěchu. Byla tu&nbsp;ovšem i&nbsp;láska, ale pýcha, že&nbsp;dosáhl úspěchu, převažovala. Chlubil se, že&nbsp;jí&nbsp;dobyl. Teď už&nbsp;je&nbsp;to&nbsp;pryč. Už&nbsp;nemá být na&nbsp;co&nbsp;pyšný. Nemůže být pyšný, ale musí se&nbsp;stydět. Vzal jí&nbsp;všecko, co&nbsp;mohl, a&nbsp;teď ji&nbsp;už&nbsp;nepotřebuje. Je&nbsp;mu&nbsp;na&nbsp;obtíž, ale on&nbsp;se&nbsp;snaží, aby se&nbsp;k&nbsp;ní nezachoval nečestně. Včera se&nbsp;podřekl&nbsp;– přeje si&nbsp;rozvod a&nbsp;chce se&nbsp;oženit, aby za&nbsp;sebou spálil všecky mosty. Máji rád, jenže jak? The zest is&nbsp;gone.<sup id="fnref:1"><a href="#fn:1" class="footnote-ref" role="doc-noteref">1</a></sup> Tenhle chce všecky omráčit a&nbsp;je tuze spokojen sám se&nbsp;sebou, řekla si&nbsp;Anna, pozorujíc růžolícího příručího, který měl koně vypůjčeného z&nbsp;jízdárny. Ano, už&nbsp;to&nbsp;pro něho nemá žádnou chuť. Kdyby od&nbsp;něho odešla, bude v&nbsp;hloubi duše rád.</span></p>
        <p class="chunk" data-nb-ref-number="4" data-nb-words="20" data-nb-chars="119"><span class="idea" data-nb-ref-number="4" id="idea4" data-nb-words="20" data-nb-chars="119">Nebyla to&nbsp;pouhá domněnka&nbsp;– viděla to&nbsp;jasně v&nbsp;pronikavém světle, které jí&nbsp;teď odhalovalo smysl života a&nbsp;lidských vztahů.</span></p>
        <p class="chunk" data-nb-ref-number="5" data-nb-words="567" data-nb-chars="3099"><span class="idea" data-nb-ref-number="5" id="idea5" data-nb-words="567" data-nb-chars="3099">Má&nbsp;láska je&nbsp;stále vášnivější a&nbsp;sobečtější, kdežto jeho cit hasne a&nbsp;hasne, a&nbsp;proto se&nbsp;rozcházíme, pokračovala v&nbsp;myšlenkách. A&nbsp;není pomoci. On&nbsp;je&nbsp;mi&nbsp;vším a&nbsp;chci, aby mi&nbsp;patřil cele, stále víc. Ale on&nbsp;si&nbsp;stále víc a&nbsp;víc přeje vzdálit se&nbsp;mi. Ano, šli jsme si&nbsp;vstříc až&nbsp;do&nbsp;našeho svazku, ale potom jsme se&nbsp;začali nezadržitelně rozcházet na&nbsp;různé strany. A&nbsp;změnit se&nbsp;to&nbsp;nedá. Říká mi, že&nbsp;jsem nesmyslně žárlivá, a&nbsp;sama jsem si&nbsp;také říkala, že&nbsp;nesmyslně žárlím. Ale není to&nbsp;pravda. Nejsem žárlivá, nýbrž nespokojená. Ale… Pootevřela ústa a&nbsp;poposedla v&nbsp;kolesce, vzrušená myšlenkou, která ji&nbsp;náhle napadla. Kdyby dokázala být ještě něčím jiným než milenkou, vášnivě milující jen jeho laskání. Ale ona nemůže a&nbsp;nechce být ničím jiným. A&nbsp;svou touhou v&nbsp;něm budí odpor, kdežto on&nbsp;v&nbsp;ní budí zlobu, a&nbsp;jinak tomu nemůže být. Což neví, že&nbsp;by&nbsp;ji&nbsp;neklamal, že&nbsp;si&nbsp;nemyslí na&nbsp;Sorokinovou, že&nbsp;není zamilován do&nbsp;Kitty, že&nbsp;jí&nbsp;nebude nevěrný? To&nbsp;všecko ví, ale není jí&nbsp;to&nbsp;nic platné. Bude-li k&nbsp;ní hodný a&nbsp;něžný jen z&nbsp;<em>povinnosti</em>, ale ne&nbsp;z&nbsp;lásky, a&nbsp;když mezi nimi nebude, co&nbsp;chce ona&nbsp;– bude to&nbsp;tisíckrát horší než zloba! Bylo by&nbsp;to&nbsp;pravé peklo! A&nbsp;to už&nbsp;vlastně je. Už&nbsp;dávno ji&nbsp;nemiluje. A&nbsp;kde končí láska, tam začíná nenávist. Tohle jsou nějaké neznámé ulice. Nějaké kopce a&nbsp;pořád samé domy… A&nbsp;v&nbsp;domech sami lidé a&nbsp;lidé… Co&nbsp;jich je, bezpočet, a&nbsp;všichni se&nbsp;mezi sebou nenávidí. No, bude si&nbsp;myslit, co&nbsp;si&nbsp;přeje, aby byla šťastná. Nuže? Dá&nbsp;se&nbsp;rozvést, Alexej Alexandrovič jí&nbsp;dá&nbsp;Serjožu a&nbsp;ona se&nbsp;vdá za&nbsp;Vronského. Při vzpomínce na&nbsp;Alexeje Alexandroviče si&nbsp;ho&nbsp;rázem nesmírně živě představila, viděla ho&nbsp;před sebou jako živého, s&nbsp;jeho mírnýma, neživotnýma, pohaslýma očima, s&nbsp;modrými žílami na&nbsp;bílých rukou, s&nbsp;tónem hlasu i&nbsp;praskotem kloubů, a&nbsp;když si&nbsp;vybavila cit, který byl mezi nimi a&nbsp;kterému se&nbsp;také říkalo láska, otřásla se&nbsp;odporem. Dobře, dá&nbsp;se&nbsp;rozvést a&nbsp;stane se&nbsp;ženou Vronského. Přestane se&nbsp;snad Kitty na&nbsp;ni&nbsp;dívat tak, jak se&nbsp;dívala dnes? Ne. A&nbsp;přestane se&nbsp;už&nbsp;Serjoža vyptávat nebo přemýšlet, jak je&nbsp;to&nbsp;s&nbsp;jejími dvěma muži? A&nbsp;jaký nový cit si&nbsp;vymyslí pro sebe a&nbsp;pro Vronského? Je&nbsp;to&nbsp;vůbec možné&nbsp;– ne&nbsp;snad štěstí, ale aspoň život bez trápení? Ne&nbsp;a&nbsp;ne! To&nbsp;už&nbsp;si&nbsp;odpověděla bez váhání. Není to&nbsp;možné! Jejich životy se&nbsp;rozcházejí a&nbsp;ona ho&nbsp;činí nešťastným, on&nbsp;činí nešťastnou ji&nbsp;a&nbsp;ani jeho, ani ji&nbsp;není možné předělat. Všecky pokusy byly učiněny, šroub se&nbsp;přetočil. Ano, žebračka s&nbsp;dítětem. Myslí si, že&nbsp;budí lítost. Nebyli jsme všichni vrženi na&nbsp;svět jen k&nbsp;tomu, abychom se&nbsp;nenáviděli, a&nbsp;proto mučili sebe i&nbsp;jiné? Gymnazisté jdou, smějí se. Serjoža? Také si&nbsp;myslívala, že&nbsp;ho&nbsp;má&nbsp;ráda, a&nbsp;dojímala se&nbsp;vlastní něhou. Ale přece bez něho žila, vyměnila ho&nbsp;za&nbsp;jinou lásku a&nbsp;nestěžovala si&nbsp;na&nbsp;tu&nbsp;výměnu, dokud ji&nbsp;druhá láska uspokojovala. S&nbsp;odporem si&nbsp;připomněla, co&nbsp;nazývala druhou láskou. A&nbsp;působilo jí&nbsp;to&nbsp;radost, že&nbsp;teď vidí tak jasně život vlastní i&nbsp;život všech ostatních lidí. Takové je&nbsp;to&nbsp;se&nbsp;mnou i&nbsp;s&nbsp;Petrem a&nbsp;kočím Fjodorem, tady s&nbsp;tím obchodníkem i&nbsp;se všemi těmi lidmi, kteří žijí tam na&nbsp;Volze, kam zvou tyhle plakáty, vždycky a&nbsp;všude, říkala si, když už&nbsp;dojela k&nbsp;nízké budově Nižněgorodského nádraží a&nbsp;nosiči jí&nbsp;běželi naproti.</span></p>
        <p class="chunk" data-nb-ref-number="6" data-nb-words="7" data-nb-chars="42"><span class="idea" data-nb-ref-number="6" id="idea6" data-nb-words="7" data-nb-chars="42">„Přejete si&nbsp;do&nbsp;Obiralovky?“ ozval se&nbsp;Petr.</span></p>
        <p class="chunk" data-nb-ref-number="7" data-nb-words="14" data-nb-chars="81"><span class="idea" data-nb-ref-number="7" id="idea7" data-nb-words="14" data-nb-chars="81">Anna docela zapomněla, kam a&nbsp;proč jede, a&nbsp;jen s&nbsp;velkou námahou porozuměla otázce.</span></p>
        <p class="chunk" data-nb-ref-number="8" data-nb-words="19" data-nb-chars="118"><span class="idea" data-nb-ref-number="8" id="idea8" data-nb-words="19" data-nb-chars="118">„Ano,“ řekla Petrovi, podala mu&nbsp;tobolku s&nbsp;penězi, zavěsila si&nbsp;přes ruku malou červenou kabelku a&nbsp;vystoupila z&nbsp;kolesky.</span></p>
        <p class="chunk" data-nb-ref-number="9" data-nb-words="123" data-nb-chars="727"><span class="idea" data-nb-ref-number="9" id="idea9" data-nb-words="123" data-nb-chars="727">Když se&nbsp;prodírala zástupem do&nbsp;čekárny první třídy, postupně si&nbsp;vyvolávala v&nbsp;paměti všecky detaily své situace a&nbsp;různé plány, mezi nimiž váhala. A&nbsp;hned naděje, hned zoufalství jí&nbsp;opět jitřilo dávné rozbolavělé rány zmučeného, strašlivě bušícího srdce. Seděla na&nbsp;hvězdicovité pohovce, čekajíc na&nbsp;vlak, s&nbsp;odporem se&nbsp;dívala, jak lidé přicházejí a&nbsp;odcházejí (byli jí&nbsp;všichni protivní), a&nbsp;přemýšlela, jak přijede na&nbsp;stanici a&nbsp;napíše mu&nbsp;dopis, uvažovala, co&nbsp;mu&nbsp;má&nbsp;napsat, a&nbsp;zase myslila na&nbsp;to, jak si&nbsp;teď Vronskij stěžuje matce (protože nechce chápat její trápení), jak vstoupí k&nbsp;nim do&nbsp;pokoje a&nbsp;co mu&nbsp;řekne. Chvílemi zas myslila na&nbsp;to, jak by&nbsp;ještě mohl být život šťastný, jak mučivě ho&nbsp;miluje i&nbsp;nenávidí a&nbsp;jak strašně jí&nbsp;buší srdce.</span></p>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="10" data-nb-words="5" data-nb-chars="24"><span class="idea" data-nb-ref-number="10" id="idea10" data-nb-words="5" data-nb-chars="24"><p>Chuť je&nbsp;pryč. <em>(angl.)</em> <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_2_103.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>