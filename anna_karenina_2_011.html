<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="VI">
    <meta name="apple-mobile-web-app-capable" content="yes">
    <title>VI • Anna Kareninová II</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anna_karenina_2_010.html">
    <link rel="next" href="./anna_karenina_2_012.html">
    <meta name="nb-order" content="10">
    <link rel="self" href="anna_karenina_2_011.html">
    <meta name="nb-identifier" content="tolstoj-anna-kareninova-ii-17ee202">
    <meta name="nb-role" content="chapter">
  </head>
  <body data-nb-words="560" data-nb-chars="3316" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_2_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">VI</span></h1>
        <p class="chunk" data-nb-ref-number="2" data-nb-words="89" data-nb-chars="544"><span class="idea" data-nb-ref-number="2" id="idea2" data-nb-words="89" data-nb-chars="544">Když skončil zásnubní obřad, rozprostřel žalmista před stolkem uprostřed kostela kus růžového hedvábí, sbor zapěl umný složitý žalm, v&nbsp;kterém se&nbsp;střídaly bas a&nbsp;tenor, a&nbsp;kněz se&nbsp;obrátil a&nbsp;ukázal snoubencům na&nbsp;prostřené růžové hedvábí. Třebaže Levin i&nbsp;Kitty často a&nbsp;mnoho slyšeli o&nbsp;pověře, podle které ten, kdo si&nbsp;první stoupne na&nbsp;koberec, bude hlavou rodiny, žádný si&nbsp;na&nbsp;to&nbsp;nevzpomněl, když udělali těch několik kroků. Neslyšeli ani hlasité poznámky a&nbsp;spory, neboť jedni prý viděli, že&nbsp;první si&nbsp;stoupl on, kdežto dle tvrzení druhých oba zároveň.</span></p>
        <p class="chunk" data-nb-ref-number="3" data-nb-words="63" data-nb-chars="399"><span class="idea" data-nb-ref-number="3" id="idea3" data-nb-words="63" data-nb-chars="399">Po&nbsp;obvyklých otázkách, zda vstupují ve&nbsp;stav manželský dobrovolně a&nbsp;zda nejsou vázáni jiným slibem, po&nbsp;jejich odpovědích, které jim samotným zněly tak podivně, po&nbsp;tom všem začal nový obřad. Kitty naslouchala slovům modlitby, snažíc se&nbsp;pochopit jejich význam, ale nedařilo se&nbsp;jí&nbsp;to. Stále víc jí&nbsp;za&nbsp;obřadu naplňoval duši vítězoslavný pocit, pocit slunný a&nbsp;radostný, takže se&nbsp;nemohla na&nbsp;nic soustředit.</span></p>
        <p class="chunk" data-nb-ref-number="4" data-nb-words="105" data-nb-chars="585"><span class="idea" data-nb-ref-number="4" id="idea4" data-nb-words="105" data-nb-chars="585">Modlili se, „aby jich ctnosti a&nbsp;plodu života požehnání dal, by&nbsp;se&nbsp;zaradovali patříce na&nbsp;dítky své“. Byla tu&nbsp;i&nbsp;zmínka, že&nbsp;Bůh stvořil ženu z&nbsp;žebra Adamova a&nbsp;„z té&nbsp;příčiny opustí muž otce svého i&nbsp;matku svou, a&nbsp;přidržeti se&nbsp;bude manželky své, i&nbsp;budou v&nbsp;jedno tělo“. Prosili, aby jim Bůh dal plodnost a&nbsp;požehnání jako Izákovi a&nbsp;Rebece, Josefovi, Mojžíši a&nbsp;Zefoře a&nbsp;aby viděli syny synů svých. „To bylo všecko krásné,“ myslila si&nbsp;Kitty při těch slovech, „a to&nbsp;všecko ani nemůže být jinak.“ A&nbsp;radostný úsměv, jemuž se&nbsp;neubránili ani ostatní, kteří ji&nbsp;pozorovali, jí&nbsp;zářil v&nbsp;rozjasněné tváři.</span></p>
        <p class="chunk" data-nb-ref-number="5" data-nb-words="28" data-nb-chars="167"><span class="idea" data-nb-ref-number="5" id="idea5" data-nb-words="28" data-nb-chars="167">„Nasaďte jim je&nbsp;úplně!“ ozvaly se&nbsp;rady, když jim kněz vložil koruny a&nbsp;Ščerbackij chvějící se&nbsp;rukou v&nbsp;rukavičce o&nbsp;třech knoflících držel Kitty korunu vysoko nad hlavou.</span></p>
        <p class="chunk" data-nb-ref-number="6" data-nb-words="6" data-nb-chars="37"><span class="idea" data-nb-ref-number="6" id="idea6" data-nb-words="6" data-nb-chars="37">„Nasaďte mi&nbsp;ji!“ zašeptala s&nbsp;úsměvem.</span></p>
        <p class="chunk" data-nb-ref-number="7" data-nb-words="30" data-nb-chars="158"><span class="idea" data-nb-ref-number="7" id="idea7" data-nb-words="30" data-nb-chars="158">Levin se&nbsp;na&nbsp;ni&nbsp;ohlédl a&nbsp;její rozradostněná, rozzářená tvář ho&nbsp;překvapila; a&nbsp;ten pocit se&nbsp;bezděky přenesl i&nbsp;na něho. Bylo mu&nbsp;teď stejně hezky a&nbsp;veselo jako jí.</span></p>
        <p class="chunk" data-nb-ref-number="8" data-nb-words="115" data-nb-chars="718"><span class="idea" data-nb-ref-number="8" id="idea8" data-nb-words="115" data-nb-chars="718">Bylo to&nbsp;veselé, když poslouchali apoštolskou epištolu a&nbsp;ozvěnu arcijáhnova hlasu při posledním verši, tak netrpělivě očekávanou cizím obecenstvem. Bylo to&nbsp;veselé, když pili z&nbsp;misky teplé, zředěné červené víno, a&nbsp;ještě veselejší, když si&nbsp;kněz rozhrnul řízu, vzal oba jednou rukou za&nbsp;ruce a&nbsp;za zvuků basu, který burácel a&nbsp;hlaholil „Plesej, Izaiáši“, je&nbsp;vedl kolem stolku. Ščerbackij a&nbsp;Čirikov, kteří přidržovali koruny a&nbsp;div že&nbsp;neklopýtali o&nbsp;nevěstinu vlečku, se&nbsp;také radostně usmívali a&nbsp;střídavě zůstávali pozadu nebo zas vráželi do&nbsp;snoubenců, kdykoli kněz zůstal stát. Jiskra radosti, zažehnutá v&nbsp;Kitty, přeskočila snad na&nbsp;všecky, kdo byli v&nbsp;chrámě. Levinovi se&nbsp;zdálo, že&nbsp;i&nbsp;kněz a&nbsp;jáhen jsou v&nbsp;náladě usměvavé jako on.</span></p>
        <p class="chunk" data-nb-ref-number="9" data-nb-words="70" data-nb-chars="399"><span class="idea" data-nb-ref-number="9" id="idea9" data-nb-words="70" data-nb-chars="399">Konečně jim kněz sundal koruny, odříkal poslední modlitbu a&nbsp;blahopřál novomanželům. Levin pohlédl na&nbsp;Kitty. Takhle ji&nbsp;ještě nikdy neviděl. Byla rozkošná v&nbsp;onom novém jasu štěstí, který se&nbsp;jí&nbsp;odrážel ve&nbsp;tváři. Levin by&nbsp;jí&nbsp;byl rád něco řekl, ale nevěděl, jestli už&nbsp;je&nbsp;konec. Kněz mu&nbsp;pomohl z&nbsp;nesnází. Usmál se&nbsp;dobrácky a&nbsp;řekl tiše: „Polibte svou ženu a&nbsp;vy polibte muže.“ Přitom jim vzal z&nbsp;rukou svíce.</span></p>
        <p class="chunk" data-nb-ref-number="10" data-nb-words="44" data-nb-chars="254"><span class="idea" data-nb-ref-number="10" id="idea10" data-nb-words="44" data-nb-chars="254">Levin ji&nbsp;jemně políbil na&nbsp;usměvavé rty, podal jí&nbsp;ruku a&nbsp;s&nbsp;pocitem nové, zvláštní důvěrnosti odcházel z&nbsp;kostela. Nevěřil, nemohl věřit, že&nbsp;je&nbsp;to&nbsp;pravda. Jen když se&nbsp;jejich užaslé, nesmělé zraky setkávaly, pak tomu věřil, neboť cítil, že&nbsp;oba už&nbsp;jedno jsou.</span></p>
        <p class="chunk" data-nb-ref-number="11" data-nb-words="9" data-nb-chars="53"><span class="idea" data-nb-ref-number="11" id="idea11" data-nb-words="9" data-nb-chars="53">Po&nbsp;večeři odjeli novomanželé ještě té&nbsp;noci na&nbsp;venkov.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anna_karenina_2_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>